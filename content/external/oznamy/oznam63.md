<!-- title: "Informácie o omšiach - 21. - 28. december" -->
<!-- date: "2025-12-21" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 22. december** | **7:30** | **Pondelok po 4. adventnej nedeli** |
| **Utorok, 23. december** | **-** | **Utorok po 4. adventnej nedeli** |
| **Streda, 24. december** | **-** | **Streda po 4. adventnej nedeli** |
| **Štvrtok, 25. december** | **0:00**\nZa dobrodincov farnosti\n\n**7:00**\nZa farnosť (25. 12. 2025)\n\n**9:00**\n+ Stanislav Ďurovec | **NARODENIE PÁNA, SLÁVNOSŤ** |
| **Piatok, 26. december** | **7:00**\n+ Štefan Čierny, kňaz\n\n**9:00**\nŠtefan, Viktória, Pavol | **SV. ŠTEFANA, PRVÉHO MUČENÍKA,\nSVIATOK** |
| **Sobota, 27. december** | **7:30** | **Sv. Jána, apoštola a evanjelistu, sviatok** |
| **Nedeľa, 28. december** | **7:00**\n+ Miroslav, Marta, Ján\n\n**9:00**\n+ Ján Hoždora | **SVÄTEJ RODINY JEŽIŠA, MÁRIE A\nJOZEFA, SVIATOK** |





Pri východoch z kostola si môžete za dobrovoľný príspevok zakúpiť ručne vyrobené voskové odliatky Svätej rodiny a vianočnej hviezdy. Sú vhodné aj ako pekný darček. Príspevky budú použité na potreby našej farnosti. Vyslovujem srdečné poďakovanie pani kostolníčke Lenke s manželom za prípravu odliatkov. 
Dnes bude v našej farnosti spoločná predvianočná svätá spoveď. Spovedať prídu viacerí kňazi, a to od 13.00 hod. do 14.30 hod. Prosím, využime tento ponúkaný čas. Posledná možnosť svätej spovede bude ešte zajtra v Považskej Bystrici od 17.00 hod. do 18.00 hod. Pozvime a povzbuďme k svätej spovedi všetkých členov našich rodín. Počas svätej spovede sa bude rozdávať sväté prijímanie. Prijať ho však môžu len tí, ktorí neboli na svätom prijímaní pri raňajších svätých omšiach.
Zajtra sa náš otec biskup Tomáš Galis dožíva životného jubilea 75 rokov. Vložme ho do našich modlitieb, nech ho Pán i naďalej obdarúva zdravím a svojimi milosťami. Zajtrajšia ranná svätá omša bude obetovaná ako poďakovanie za jeho život a prosba o ďalšiu Božiu pomoc. 
Na Štedrý deň (24. decembra) od 8.00 hod. do 15.30 hod. bude otvorená predsieň farského kostola, v ktorej si môžete vziať Betlehemské svetlo. 
Na prelome stredy a štvrtka, o polnoci, začneme svätou omšou prežívať Slávnosť Narodenia Pána.  Vo štvrtok popoludní o 15.00 hod. vás pozývam na modlitbu Korunky k Božiemu milosrdenstvu spojenú s osobitným požehnaním pri Betleheme. 
V piatok máme sviatok sv. Štefana, prvého mučeníka. Sväté omše budú tak ako bývajú v nedeľu (7.00 hod. a 9.00 hod.). 
Koledovanie Dobrej noviny v tomto roku nebude prebiehať tak ako ste boli zvyknutí, teda koledníci nebudú navštevovať vaše domácnosti. Namiesto toho sa tu v kostole na sviatok sv. Štefana bude o 9.00 hod. slúžiť svätá omša za účasti koledníkov. Celou svätou omšou nás budú sprevádzať ľudové piesne v podaní zloženého zboru spevákov a ľudovej hudby Veselie pod vedením Terezky Jurdíkovej. Na záver svätej omše nám deti z našej farnosti prednesú vianočné a novoročné vinše. Srdečne vás všetkých pozývame. Kto bude mať záujem podporiť Dobrú novinu, svoje milodary budete môcť odovzdať do pripravených pokladničiek. 
Na budúcu nedeľu budeme sláviť sviatok Svätej rodiny Ježiša, Márie a Jozefa. Pri svätých omšiach požehnáme naše rodiny a manželia si budú môcť obnoviť svoj manželský súhlas. 
Vyslovujem srdečné poďakovanie skupinke, ktorá nám v uplynulom týždni poupratovala kostol a prispela na jeho potreby. V tomto týždni budú mať upratovanie kostola na starosti dve skupiny, a to č. 24 a 25. Skupinku č. 24 bysme poprosili upratať kostol po tejto nedeli a skupinku č. 25 k budúcej.


