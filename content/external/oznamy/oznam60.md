<!-- title: "Informácie o omšiach - 30. - 07. december" -->
<!-- date: "2025-11-30" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 1. december** | **-** | **Pondelok po 1. adventnej nedeli** |
| **Utorok, 2. december** | **17:30**\n+ Jozef Richtárik | **Utorok po 1. adventnej nedeli** |
| **Streda, 3. december** | **17:30**\nZa Božiu pomoc pre svokru a svokra | **Sv. Františka Xaverského, kňaza,\nspomienka** |
| **Štvrtok, 4. december** | **7:30**\nZa farnosť (13. 07. 2025) | **Štvrtok po 1. adventnej nedeli** |
| **Piatok, 5. december** | **17:30**\nZa zdravie, Božiu pomoc, ochranu a\npožehnanie pre synov, dcéry a ich\nrodiny | **Piatok po 1. adventnej nedeli\n(prvý piatok v mesiaci)** |
| **Sobota, 6. december** | **6:00**\n+ Jakub Gallo | **Sobota po 1. adventnej nedeli\n(prvá sobota v mesiaci)** |
| **Nedeľa, 7. december** | **7:00**\n+ Mária Kozáková\n\n**9:00**\n+ Juraj | **DRUHÁ ADVENTNÁ NEDEĽA** |





Dnes sa po svätých omšiach koná Adventná zbierka na charitu. Za vaše milodary vám aj v mene Diecéznej charity v Žiline vyslovujem úprimné Pán Boh zaplať. Na nástenke si môžete prečítať list riaditeľa Diecéznej charity v Žiline. 
Po svätej omši, ktorá bude o 9.00 hod., požehnáme veľký adventný veniec pripravený na priestranstve pod kostolom. 
V tomto týždni máme prvý piatok v mesiaci. Spovedať budem pred svätými omšami, osobitne v stredu od 16.30 hod. a v piatok od 16.00 hod. Na prvý piatok bude od 16.00 hod. vystavená Najsvätejšia Sviatosť Oltárna k adorácii a prvopiatková pobožnosť bude výnimočne pred svätou omšou. Tiež už teraz dopredu oznamujem, že spoločná predvianočná svätá spoveď bude v našej farnosti na Štvrtú adventnú nedeľu – 21. decembra.
Starých a chorých, ku ktorým pravidelne chodievam na prvé piatky, navštívim až v ďalšom týždni. Presný dátum oznámim na budúcu nedeľu. Taktiež chcem poprosiť, ak by boli ešte nejakí starí a chorí, ktorí by chceli k Vianociam prijať sviatosti, aby ste ich prihlásili v sakristii. Nebojme sa ponúknuť im túto službu. Dokonca, aj keď možno nie sú úplne „pri rozume“ či vedomí, je možné im vyslúžiť sviatosť pomazania chorých. 
Deti srdečne pozývame na eRko stretnutie, ktoré sa uskutoční v piatok o 16.00 hod. na fare. Tešia sa na vás vaši animátori. Všetky deti taktiež pozývame na svätú omšu, ktorá bude o 17.30 hod.
V adventnom období býva zvykom a tradíciou sláviť rorátne sväté omše. Sú to sväté omše slávené skoro ráno pri svetle sviec. My budeme roráty sláviť svätou omšou v sobotu ráno o 6.00 hod. Všetkých vás srdečne pozývam. Svetlo sviece vo tme nám symbolizuje Ježiša Krista, ktorý prichádza ako svetlo do tmy nášho života, aby nám ukazoval cestu. Po skončení rorátnej svätej omše vás pozývame na malé agapé (bratské posedenie). Kto by chcel, môže priniesť aj nejaké koláčiky alebo iné občerstvenie.
Na stojane s novinami a časopismi nájdete novú jubilejnú katéchézu pre rodiny s názvom: „Odpustenie a zmierenie prináša slobodu“. Môžete si ju vziať zdarma a v rodinách spoločne prečítať a pomodliť sa. Aj to je jedna z možností ako duchovnejšie prežiť Advent.    
V tomto adventnom období budeme mať mnoho ponúk ako ho prežiť. Chcem vám ponúknuť jednu veľmi jednoduchú, ktorá by mohla sprevádzať celú našu farnosť. Môžeme jej dať názov: „Môj osobný dar pre Ježiša“. Pri východoch z kostola sú nádoby s medovníkovými ozdobami. Na každej z nich je napísaná nejaká čnosť, dobrá vlastnosť či dobrý skutok. Podľa toho, čo si vyberiete, sa môžete počas Adventu tú dobrú vlastnosť v sebe rozvíjať. Ozdoby nech vám túto aktivitu pripomínajú. Na Vianoce by sme ich znova priniesli do kostola a ponesieme ich ako obetný dar pre Ježiška pri vianočných svätých omšiach. Následne nimi ozdobíme stromčeky pri Betleheme. Zo srdca ďakujem jednej našej obetavej farníčke za nápad i za to, že sa postarala o medovníčky. 
Vyslovujem srdečné poďakovanie skupinke, ktorá nám v uplynulom týždni poupratovala kostol a prispela na jeho potreby. V tomto týždni bude mať upratovanie kostola na starosti skupina č. 20.



