<!-- title: "Informácie o omšiach - 29. - 05. január" -->
<!-- date: "2024-12-29" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 30. december** | **7:30**\n+ Alžbeta Gallová | **Šiesty deň v oktáve Národenia Pána** |
| **Utorok, 31. december** | **15:00**\nPoďakovanie za Božie dobrodenia | **Siedmy deň v oktáve Narodenia Pána** |
| **Streda, 01. január** | **7:00**\nZa farnosť\n\n**9:00**\n+ Miroslav a Ján | **SLÁVNOSŤ PANNY MÁRIE BOHORODIČKY** |
| **Štvrtok, 02. január** | **-** | **Sv. Bazila Veľkého a Gregora Naziánskeho, biskupov a učiteľov Cirkvi** |
| **Piatok, 03. január** | **17:30**\nZa zdravie a Božie požehnanie pre Helenu | **Najsvätejšieho mena Ježiš, ľubovoľná spomienka\n(prvý piatok v mesiaci)** |
| **Sobota, 04. január** | **7:30**\nInt. ord. (1.) | **Sobota vo Vianočnom období** |
| **Nedeľa, 05. január** | **7:00**\nZa farnosť\n\n**9:00**\n+ Ladislav | **DRUHÁ NEDEĽA PO NARODENÍ PÁNA** |


Náš otec biskup Tomáš dnes o 10.30 hod. bude sláviť svätú omšu v Katedrále Najsvätejšej Trojice v Žiline. Ňou na diecéznej úrovní otvorí prežívanie Jubilejného roka 2025. Vstupujeme teda do jeho aktívneho prežívania. Prvá vec, ku ktorej nás jubilejný rok pozýva, je modlitba. Pri tejto príležitosti bola vytvorená osobitná modlitba, ktorú sa odteraz budeme modlievať v kostole pred každou svätou omšou. Povzbudzujem vás k jej modleniu aj v našich rodinách či pri osobnej modlitbe. Preto si po svätej omši pri východoch z kostola všetci môžete vziať letáčik s touto modlitbou.

Všetky deti srdečne pozývame zapojiť sa do koledovania Dobrej noviny. Znova prosím rodičov či starých rodičov, aby ste ich do tejto aktivity povzbudili. Stretnutie detí, ktoré by chceli koledovať, bude zajtra o 9.30 hod. na fare. Taktiež chcem povzbudiť všetkých vás, ktorí by ste chceli prijať koledníkov, aby ste sa prihlásili v sakristii. Koledníci vás navštívia v sobotu 4. januára.

V utorok máme posledný deň kalendárneho roka. Je to deň vďakyvzdávania Pánu Bohu za všetko čím nás počas roka sprevádzal. Svätá omša s ďakovnou pobožnosťou bude o 15.00 hod. Pri verejnom speve alebo recitovaní hymnu Teba, Bože, chválime, môžeme za obvyklých podmienok získať úplné odpustky. Ak by niekto mal chuť prežiť vstup do nového roka duchovnejším spôsobom, v noci od 23.00 hod. bude kostol otvorený k tichej modlitbe. O polnoci udelím celej farnosti požehnanie Najsvätejšou Sviatosťou Oltárnou.

V stredu začíname prežívať nový kalendárny rok 2025. Je to zároveň slávnosť Panny Márie Bohorodičky a Svetový deň pokoja. Sväté omše budú tak ako v nedeľu, čiže o 7.00 hod. a o 9.00 hod. Pri svätých omšiach budeme prosiť o dary Ducha Svätého do nového roka. Pri speve alebo recitovaní hymnu Príď Duchu Svätý tvorivý, môžeme získať úplné odpustky.

V tomto týždni máme aj prvý piatok v mesiaci. Svätá spoveď, na ktorej ste boli pred Vianocami, vám platí aj k prvému piatku. Ak by niekto ale potreboval, spovedať budem v piatok hodinu pred svätou omšou (teda od 16.30 hod.). Po svätej omši bude prvopiatková pobožnosť. Starých a chorých, ku ktorým pravidelne chodievam, navštívim až vo februári.

Sobota bude prvá v mesiaci. Pred svätou omšou o 6.45 hod. bude fatimská pobožnosť.

Budúca nedeľa je prvá v mesiaci. Po svätých omšiach sa bude konať zbierka pre potreby našej farnosti.

V tomto týždni by som o upratovanie kostola poprosil skupinku č. 27. Dvom skupinkám, ktoré nám kostol poupratovali v uplynulom týždni vyslovujem úprimné Pán Boh zaplať za službu i za milodary.

