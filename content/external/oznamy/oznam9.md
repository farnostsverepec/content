<!-- title: "Informácie o omšiach - 08. - 15. december" -->
<!-- date: "2024-12-8" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 09. december** | **17:30**\nNa umýsel | **Nepoškvrnené počatie preblahoslavenej Panny Márie, slávnosť** |
| **Utorok, 10. december** | **-** | **Sv. Františka Xaverského, kňaza, spomienka** |
| **Streda, 11. december** | **17:30**\n+ Vladimír, Peter a rodičia | **Streda po 2. adventnej nedeli\n\n(Za zachovanie pokoja a spravodlivosti)** |
| **Štvrtok, 12. december** | **7:30**\nZa farnosť | **Štvrtok po 2. adventnej nedeli** |
| **Piatok, 13. december** | **17:30**\n+ súrodenci a rodičia | **Sv. Lucie, panny a mučenice, spomienka** |
| **Sobota, 14. december** | **6:00**\nZa zdravie a Božiu pomoc | **Sobota po 2. adventnej nedeli\n\n(Sv. Jána od Kríža, kňaza a učiteľa Cirkvi, spomienka)** |
| **Nedeľa, 15. december** | **7:00**\n+ Milan Kollár\n\n**9:00**\n+ Anna Ďurčeková | **TRETIA ADVENTNÁ NEDEĽA** |


Zbierka na charitu, ktorá bola minulú nedeľu, vyniesla 419,40 EUR. Za vaše milodary vám aj v mene Diecéznej charity v Žiline vyslovujem úprimné poďakovanie.

Zajtra máme slávnosť Nepoškvrneného počatia preblahoslavenej Panny Márie. Svätá omša bude o 17.30 hod. Táto slávnosť bola preložená z nedele, keďže podľa pravidiel liturgie má slávenie adventnej nedele prednosť. Preto v tomto roku nie je prikázaným sviatkom, akým by za iných okolností bola. No i tak vás povzbudzujem k účasti na svätej omši a oslave našej nebeskej Matky.

V tomto týždni (v stredu, v piatok a v sobotu) slávime zimné kántrové dni, teda dni, kedy sa osobitne modlíme a postíme na úmysly: príchod Kristovho kráľovstva do rodín, duchovná obnova rodín a pokoj i spravodlivosť vo svete.

V piatok dopoludnia od 10.00 hod. navštívim našich starých a chorých. Tých, ku ktorým chodievam na prvé piatky i tých, ktorých ste mi nahlásili. Ak by boli ešte nejakí starí a chorí, ktorí by chceli k Vianociam prijať sviatosti, stále ich môžete prihlásiť. Nebojme sa ponúknuť im túto službu. Dokonca, aj keď možno nie sú úplne „pri rozume“ či vedomí, je možné im vyslúžiť sviatosť pomazania chorých.

Deti srdečne pozývame na eRko stretnutie, ktoré sa výnimočne uskutoční už v tento piatok o 16.00 hod. na fare. Tešia sa na vás vaši animátori.

V sobotu ráno o 6.00 hod. budeme pokračovať v slávení rorátnych svätých omší pri svetle sviec. Všetci ste srdečne pozvaní. Po skončení rorátnej svätej omše vás pozývame na malé agapé (bratské posedenie). Kto by chcel, môže priniesť aj nejaké koláčiky alebo iné občerstvenie. Chcem vyjadriť poďakovanie tým, ktorí ste sa zúčastnili rorát včera a podelili sa aj s občerstvením.

Oznamujeme vám, že bola spustená nová internetová stránka našej farnosti s adresou: www.farnostsverepec.sk Nájdete na nej aktuálne farské oznamy a aktuálne informácie. Samozrejme, postupne budeme pridávať aj ďalšie. Chcem zo srdca poďakovať nášmu miništrantovi Peťovi Hoštákovi a jeho spolužiakovi Richardovi za čas a námahu, ktorú vynaložili na vytvorenie stránky.
 
V tomto týždni bude mať upratovanie kostola na starosti skupina č. 22. Skupinke, ktorá nám kostol upratala v uplynulom týždni vyslovujem úprimné Pán Boh zaplať za službu i za milodary.









