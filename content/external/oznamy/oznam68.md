<!-- title: "Informácie o omšiach - 18. - 25. január" -->
<!-- date: "2025-01-18" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 19. január** | **-** | **Pondelok 2. týždňa v Cezročnom období** |
| **Utorok, 20. január** | **17:30**\nZa zdravie a Božie požehnanie pre Zdenku | **Utorok 2. týždňa v Cezročnom období** |
| **Streda, 21. január** | **17:30**\nZa Božiu pomoc a dary Ducha\nSvätého pri skuškach| **Sv. Agnesy, panny a mučenice,\nspomienka** |
| **Štvrtok, 22. január** | **7:30**\nZa farnosť (25. 01. 2026) | **Štvrtok 2. týždňa v Cezročnom období** |
| **Piatok, 23. január** | **17:30**\nZa zdravie a Božie požehnanie\npre dcéru a jej rodinu | **Piatok 2. týždňa v Cezročnom období\n(Omšový formulár: Za zjednotenie kresťanov)** |
| **Sobota, 24. január** | **7:30**\n+ Rudolf, Alžbeta, Rudolf | **Sv. Františka Saleského, biskupa a\nučiteľa Cirkvi, spomienka** |
| **Nedeľa, 25. január** | **7:00**\n+ vdp. Anton Kubica, dekan\n\n**9:00**\n+ Ladislav, Irena a Jozef\nŠtefina | **TRETIA NEDEĽA V CEZROČNOM OBDOBÍ\n(NEDEĽA BOŽIEHO SLOVA)** |





Od dnešného dňa (18. januára) až do nedele (25. januára) prežívame v Cirkvi Týždeň modlitieb za jednotu kresťanov. Modlime sa za zjednotenie všetkých kresťanských cirkví – teda, aby sme vedeli hľadať to, čo máme spoločné a vzájomne sa rešpektovali v odlišnostiach. Svätá omša na tieto úmysly bude slávená v piatok večer. 
Všetky deti srdečne pozývame na eRko stretnutie, ktoré sa uskutoční v piatok 23. januára o 16.00 hod. na fare. Tešia sa na vás vaši animátori. Deti sa potom zúčastnia aj na detskej svätej omši, ktorá bude o 17.30 hod. Prosím rodičov, aby deťom umožnili aj účasť na svätej omši. Pripomínam, že pre prvoprijímajúce deti sú detské sväté omše povinné v rámci ich prípravy na prvé sväté prijímanie. 
Takisto v piatok, po večernej svätej omši vás pozývame prežiť hodinku v modlitbe a adorácii pred Ježišom v Eucharistii. Nájdime si pre neho čas, aby sme vyprosovali Božie požehnanie pre nás i naše rodiny. Osobitne budeme pri adorácii prosiť o milosť a dar jednoty pre nás, kresťanov. 
Všetkých manželov i rodiny pozývame na budúcu nedeľu na spoločné stretnutie pri „kávičke“, ktoré sa uskutoční po svätej omši, ktorá bude o 9.00 hod. Je dobré, keď sa rodiny spoločne stretávajú a môžu sa vzájomne zdieľať a povzbudzovať. 
Našim mladým pripomínam možnoť prihlásiť sa na Ples mládeže Žilinskej diecézy – Hollywood Night, ktorý sa uskutoční v sobotu 31. januára 2026 v sále pod kostolom v Žiline na Vlčincoch (Agentúra Sofia). Cena lístka je 40 € pre študentov a 50 € pre pracujúcich. Registrácia prebieha online. Odkaz na prihlásenie a viac informácií nájdete na Instagrame @za_mladych,  na Facebooku Mládež Žilinskej diecézy alebo na nástenke. 
Pátri Saletíni z farnosti Považská Bystrica – Rozkvet pozývajú všetkých rozvedených na modlitbové stretnutia pre rozvedených, ktoré bývajú pravidelne v intervale približne raz za dva mesiace. Najbližšie stretnutie sa uskutoční na budúcu nedeľu 25. januára o 15.00 hod. vo Farskom kostole Panny Márie La Salettskej v Považskej Bystrici na Rozkvete. V programe je Korunka Božieho milosrdenstva, adorácia, zdieľanie z Božieho slova a spoločne strávený čas. Záver stretnutia bude približne o 17.30 hod.
Vyslovujem srdečné poďakovanie skupinke, ktorá nám v uplynulom týždni poupratovala kostol a prispela na jeho potreby. V tomto týždni bude mať upratovanie kostola na  starosti skupina č. 2.



