<!-- title: "Informácie o omšiach - 05. - 12. január" -->
<!-- date: "2024-01-05" -->
<!-- gallery: "Koledovanie Dobrej Noviny" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 06. január** | **7:00**\n-\n\n**9:00**\n- | **ZJAVENIE PÁNA, SLÁVNOSŤ** |
| **Utorok, 07. január** | **-** | **Utorok vo Vianočnom období** |
| **Streda, 08. január** | **17:30**\nNa úmysel | **Streda vo Vianočnom období** |
| **Štvrtok, 09. január** | **7:30**\nZa farnosť | **Štvrtok vo Vianočnom období** |
| **Piatok, 10. január** | **17:30**\nZa zdravie a Božie požehnanie pre Helenu | **Piatok vo Vianočnom období** |
| **Sobota, 11. január** | **7:30**\nInt. ord. (1.) | **Sobota vo Vianočnom období** |
| **Nedeľa, 12. január** | **7:00**\nZa farnosť\n\n**9:00**\nZa zdravie, Božie požehnanie pre deti, vnúčatá a krstné deti | **TRETIA NEDEĽA PO NARODENÍ PÁNA\nKRST PÁNA, SVIATOK** |


Dnes sa po svätých omšiach koná prvonedeľná zbierka na potreby našej farnosti. Za vaše milodary vám vyslovujem úprimné Pán Boh zaplať.

Popoludní o 16.00 hod. vás pozývame na vianočný koncert Zboru sv. Ladislava z Rajca. Aj týmto spôsobom môžeme ešte stále prežívať vianočné obdobie a povzniesť svojho ducha k Bohu prostredníctvom krásneho spevu.

Zajtra budeme prežívať slávnosť Zjavenia Pána – Troch kráľov. Pri svätých omšiach požehnáme vodu, soľ, kriedu i tymian (kadidlo). Sväté omše budú tak ako bývajú v nedeľu, čiže o 7.00 hod. a 9.00 hod.

Na budúcu nedeľu budeme sláviť sviatok Krstu Krista Pána, ktorým sa uzatvorí vianočné obdobie.

Chceme sa zo srdca poďakovať animátorom a deťom, ktoré sa zapojili do včerajšieho koledovania Dobrej noviny, a taktiež rodinám, ktoré ich prijali. Koledníci navštívili 25 domácností a vykoledovali 1070 EUR. V duchu hesla: „Zažnime hviezdy nádeje“ koledníci prinášajú nádej do slovenských rodín a tie cez prejav solidarity a štedrosti dávajú nádej na lepší život ľuďom v ďalekej Keni, Ugande, Etiópii a Južnom Sudáne.
 
V tomto týždni by som o upratovanie kostola poprosil skupinku č. 1. Skupinke, ktorá nám kostol poupratovala v uplynulom týždni, vyslovujem úprimné Pán Boh zaplať za službu i za milodary.

