<!-- title: "Informácie o omšiach - 7. - 14. september" -->
<!-- date: "2025-09-07" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 8. september** | **-** | **Narodenie Preblahoslavenej Panny Márie,\nsviatok** |
| **Utorok, 9. september** | **18:30**\n+Antónia a Ľubomír | **Utorok 23. týždňa v Cezročnom období** |
| **Streda, 10. september** | **18:30**\n+Anton, Dušan, Peter, Ivan, Marta,\nAnna Lazoví | **Streda 23. týždňa v Cezročnom období** |
| **Štvrtok, 11. september** | **7:30**\nInt. ord. (15.) | **Štvrtok 23. týždňa v Cezročnom období** |
| **Piatok, 12. september** | **18:30**\n+Blažej, Katarína, Pavol, Ján | **Najsvätejšieho mena Mária, ľubovoľná\nspomienka** |
| **Sobota, 13. september** | **7:30**\n+Anton a Daniela | **Sv. Jána Zlatoústeho, biskupa a učiteľa\nCirkvi, spomienka** |
| **Nedeľa, 14. september** | **7:00**\n+Emília\n\n**9:00**\nZa zdravie a Božie požehnanie pre\nSvätého Otca Leva XIV. pri\npríležitosti 70. výročia jeho\nnarodenia | **DVADSIATA ŠTVRTÁ NEDEĽA V CEZROČNOM OBDOBÍ\nPOVÝŠENIE SVÄTÉHO KRÍŽA, SVIATOK** |





Dnes máme prvú nedeľu v mesiaci. Po svätých omšiach sa koná zbierka na potreby našej farnosti. Za vaše milodary vám vyslovujem úprimné Pán Boh zaplať.
Milé deti prvého stupňa ZŠ, tak ako minulý rok, aj tento rok spúšťame v našej farnosti eRko stretnutia. Prvé z nich odštartujeme už v tento piatok 12. septembra o 17.00 hod. na fare. Všetky vás naň srdečne pozývame. Spoločne odhalíme novú ročnú tému: „Od srdca k srdcu“ a okrem nej sa môžete tešiť aj na hry a super spoločenstvo. Tešia sa na vás vaši animátori. Po stretnutí sa o 18.30 hod. uskutoční aj detská svätá omša. Osobitne na ňu pozývam aj všetkých našich tretiakov, teda prvoprijímajúce deti. 
Budúca nedeľa bude zároveň sviatkom Povýšenia Svätého Kríža. V tento deň sa náš Svätý Otec Lev XIV. dožíva 70 rokov. Modlime sa za neho osobitne v týchto dňoch. Nech ho Pán obdarí pevným zdravím a darmi Ducha Svätého, aby nás bezpečne viedol po ceste k Bohu. 
Na stojane s tlačovinami je aj nové číslo časopisu Naša Žilinská diecéza. Nájdete v ňom aktuálne informácie o dianí v našej diecéze, rozhovory so zaujímavými ľuďmi, povzbudenia ku prežívaniu Jubilejného roka a svedectvá tých, ktorí sa zúčastnili rôznych jubilejných slávení. 
Oznamujeme, že vo farnosti Považská Bystrica-Rozkvet chcú sviatosť manželstva prijať: Daniel Briestenský, pochádzajúci z našej farnosti a Simona Kubišová, pochádzajúca z farnosti Považská Bystrica-Rozkvet. Kto by vedel o nejakej cirkevnoprávnej prekážke, nech to oznámi na farskom úrade. Zároveň snúbencov odporúčame do vašich modlitieb,
Vyslovujem srdečné poďakovanie skupinke, ktorá nám v uplynulom týždni poupratovala kostol a prispela na jeho potreby. V tomto týždni bude mať upratovanie kostola na starosti skupina č. 8.
Oznam Policajného zboru SR
V uplynulých dňoch sme opäť zaznamenali prípady zneužitia dôverčivosti seniorov, ktorých páchatelia podvodnými telefonátmi uviedli do omylu a spôsobili škody na finančných prostriedkoch. Neznáme osoby telefonicky kontaktujú seniorov pod rôznymi zámienkami napríklad: „Váš vnuk mal dopravnú nehodu, je potrebné aby ste za neho zaplatili.“
Počas rozhovoru zisťujú finančné pomery, požiadajú seniorov, aby napríklad finančné prostriedky zabalili do tašky a odovzdali na určenom mieste. Preto občanov vyzývame, aby NEPOSKYTOVALI informácie prostredníctvom telefonických rozhovorov neznámym osobám o svojich majetkových pomeroch a nezdôverovali sa im. Aby svoje finančné prostriedky na základe pokynu neznámej osoby (či už pracovník banky, advokát, lekár, poštár, elektrikár, policajt...) NEODOVZDÁVALI PRIAMO cudzím osobám a ani NEPOSIELALI na žiadne cudzie účty svoje finančné prostriedky.
Viac informácií a pokynov nájdete na nástenke.


