<!-- title: "Informácie o omšiach - 19. - 26. január" -->
<!-- date: "2025-01-19" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 20. január** | **-** | **Pondelok 2. týždňa v Cezročnom období** |
| **Utorok, 21. január** | **17:30**\n+ Alena Cvachová | **Sv. Agnesy, panny a mučenice, spomienka** |
| **Streda, 22. január** | **17:30**\n+ Pavel a Marta | **Streda 2. týždňa v Cezročnom období\n(Omšový formulár: Za zjednotenie kresťanov)** |
| **Štvrtok, 23. január** | **7:30**\nZa farnosť (02. 02. 2025) | **Štvrtok 2. týždňa v Cezročnom období** |
| **Piatok, 24. január** | **17:30**\n+ Ladislav, Irena, Jozef Štefina | **Sv. Františka Saleského, biskupa a učiteľa Cirkvi, spomienka** |
| **Sobota, 25. január** | **7:30**\nInt. ord. (1.) | **Obrátenie sv. Pavla, apoštola, sviatok** |
| **Nedeľa, 26. január** | **7:00**\nZa farnosť (09. 02. 2025)\n\n**9:00**\n+ Zdenko, Augustín, Anna | **TRETIA NEDEĽA V CEZROČNOM OBDOBÍ** |


Od včerajšieho dňa (18. januára) až do soboty (25. januára) prežívame v Cirkvi Týždeň modlitieb za jednotu kresťanov. Modlime sa za zjednotenie všetkých kresťanských cirkví – teda, aby sme vedeli hľadať to, čo máme spoločné a vzájomne sa rešpektovali v odlišnostiach. Svätá omša na tieto úmysly bude slávená aj v stredu večer.

V piatok po večernej svätej omši bude možnosť zotrvať jednu hodinu v eucharistickej adorácii pred Ježišom. Zvlášť v jubilejnom roku využívajme tieto možnosti stretnutia s Kristom, aby sme si vyprosili jeho milosti a požehnanie do našich životov.

Oznamujeme, že slávnosť prvého svätého prijímania budeme v našej farnosti prežívať v nedeľu 1. júna 2025.

Určite ste si všimli, že pri krstnom prameni nám pribudla nová nádoba na požehnanú vodu. Táto nádoba tam bude odteraz nastálo, aby ste mali možnosť kedykoľvek počas roka si vziať požehnanú vodu do svojich príbytkov. Aj požehnané predmety, ktoré používame, sú veľkým zdrojom Božej ochrany pred pôsobením zla v našom prostredí.

Komisia pre mládež Žilinskej diecézy pozýva mladých na Ples mládeže Žilinskej diecézy. Uskutoční sa v piatok 14. februára 2025 v Žiline, v sále pod kostolom na sídlisku Vlčince. Začne sa o 17.30 hod. svätou omšou v kostole. Ples je určený pre mládež Žilinskej diecézy vo veku od 16 do 26 rokov. Cena je 40 EUR, pre študentov 30 EUR. Pre účastníkov je pripravená aj možnosť nocľahu v univerzitnom pastoračnom centre v Žiline. Bližšie informácie a prihlasovanie nájdete na dcza.sk, alebo na sociálnych sieťach komisie pre mládež.
 
V tomto týždni by som o upratovanie kostola poprosil skupinku č. 3. Skupinke, ktorá nám kostol poupratovala v uplynulom týždni, vyslovujem úprimné Pán Boh zaplať za službu i za milodary.

