<!-- title: "Informácie o omšiach - 28. - 04. január" -->
<!-- date: "2025-12-28" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 29. december** | **-** | **Piaty deň v oktáve Narodenia Pána** |
| **Utorok, 30. december** | **-** | **Šiesty deň v oktáve Narodenia Pána** |
| **Streda, 31. december** | **15:00**\nPoďakovanie za Božie dobrodenia | **Streda po 4. adventnej nedeli** |
| **Štvrtok, 1. január** | **10:00**\nPoďakovanie za 70 rokov Eleny a za\nzdravie a Božiu pomoc do dalších rokov\n\n**17:30**\nZa farnosť (01. 01. 2026) | **NARODENIE PÁNA, SLÁVNOSŤ** |
| **Piatok, 2. január** | **17:30**\nZa zdravie a Božiu pomoc pre brata | **Piatok vo vianočnom období\n(prvý piatok v mesiaci)** |
| **Sobota, 3. január** | **7:30**\nInt. ord. (1.) | **Najsvätejšieho mena Ježiš,\nľubovoľná spomienka\n(prvá sobota v mesiaci)** |
| **Nedeľa, 4. január** | **7:00**\nZa farnosť (04. 01. 2026)\n\n**9:00**\nZa zdravie a Božiu pomoc pre brata | **DRUHÁ NEDEĽA PO NARODENÍ PÁNA** |





Všetkých manželov či rodiny, osobitne mladších, dnes srdečne pozývame na malé spoločné stretnutie pri káve. Uskutoční sa po svätej omši, ktorá bude o 9.00 hod. Ak budete aj s deťmi, o tie sa vám v čase stretnutia postarajú naši animátori.  
V dnešný deň sa na úrovni miestnych cirkví oficiálne končí Jubilejný rok 2025. Otec biskup Tomáš bude v Katedrále Najsvätejšej Trojice v Žiline sláviť svätú omšu na ukončenie jubilejného roka s poďakovaním za všetky Božie milosti a obrátenia, ktoré prinieslo jeho slávenie do našich životov. Aj my vo svojich modlitbách poďakujme Pánovi za všetky dobrodenia jubilejného roka.
V stredu máme posledný deň kalendárneho roka. Je to deň vďakyvzdávania Pánu Bohu za všetko čím nás počas roka sprevádzal. Svätá omša s ďakovnou pobožnosťou bude o 15.00 hod. Pri verejnom speve alebo recitovaní hymnu **Teba, Bože, chválime**, môžeme za obvyklých podmienok získať úplné odpustky. Ak by niekto mal chuť prežiť vstup do nového roka duchovnejším spôsobom, v noci od 23.00 hod. bude kostol otvorený k tichej modlitbe. O polnoci udelím celej farnosti požehnanie Najsvätejšou Sviatosťou Oltárnou. 
Vo štvrtok začíname prežívať nový kalendárny rok 2026. Je to zároveň Slávnosť Panny Márie Bohorodičky a Svetový deň pokoja. Sväté omše budú dopoludnia o 10.00 hod. a večer o 17.30 hod. Pri svätých omšiach budeme prosiť o dary Ducha Svätého do nového roka. Pri speve alebo recitovaní hymnu **Príď Duchu Svätý tvorivý**, môžeme získať úplné odpustky. Po svätých omšiach bude novoročná zbierka.
Na Nový rok bude svätú omšu o 10.00 hod. sprevádzať svojím spevom spevácky zbor Panny Márie La Salettskej z farnosti Považská Bystrica – Rozkvet a po svätej omši bude kratší  vianočný koncert. Všetkých vás srdečne pozývame. 
V tomto týždni máme aj prvý piatok v mesiaci. Svätá spoveď, na ktorej ste boli pred Vianocami, vám platí aj k prvému piatku. Ak by niekto ale potreboval, spovedať budem v piatok hodinu pred svätou omšou (teda od 16.30 hod.). Po svätej omši bude prvopiatková pobožnosť. Starých a chorých, ku ktorým pravidelne chodievam, navštívim až vo februári.
Sobota bude prvá v mesiaci. Pred svätou omšou o 6.45 hod. bude fatimská pobožnosť. 
Vyslovujem srdečné poďakovanie skupinkám, ktoré nám v uplynulom týždni poupratovali kostol a prispeli na jeho potreby. V tomto týždni bude mať upratovanie kostola na  starosti skupina č. 26.


