<!-- title: "Informácie o omšiach - 14. - 21. december" -->
<!-- date: "2025-12-14" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 15. december** | **-** | **Pondelok po 3. adventnej nedeli** |
| **Utorok, 16. december** | **13:00** | **Utorok po 3. adventnej nedeli** |
| **Streda, 17. december** | **7:30**\n+ Mária Hôrková a za zdravie a\nochranu Panny Márie pre jej\nmanžela | **Streda po 3. adventnej nedeli** |
| **Štvrtok, 18. december** | **7:30**\nPoďakovanie za Božiu pomoc a za\nochranu a dary Ducha Svätého pre\nrodinu | **Štvrtok po 3. adventnej nedeli** |
| **Piatok, 19. december** | **17:30**\nZa zdravie a Božiu pomoc | **Piatok po 3. adventnej nedeli** |
| **Sobota, 20. december** | **6:00**\n+ Silvester | **Sobota po 3. adventnej nedeli** |
| **Nedeľa, 21. december** | **7:00**\n+ Ján, Božena, Ján\n\n**9:00**\n+ Ján | **ŠTVRTÁ ADVENTNÁ NEDEĽA** |





Všetky deti srdečne pozývame na eRko stretnutie, ktoré sa uskutoční v piatok o 16.00 hod. na fare. Tešia sa na vás vaši animátori. Deti sa potom zúčastnia na detskej svätej omši, ktorá bude po skončení stretnutia o 17.30 hod. Chcem poprosiť o ústretovosť rodičov detí, aby im po stretnutí umožnili aj zúčastniť sa na svätej omši. Je super sa o Ježišovi rozprávať na stretnutí, ale ešte potrebnejšie a významnejšie je stretnúť sa s ním osobne pri slávení svätej omše. Takisto aj pre prvoprijímajúce deti by táto svätá omša mala byť samozrejmou súčasťou prípravy na prvé sväté prijímanie. 
Taktiež v piatok po večernej svätej omši vás pozývame prežiť jednu hodinu pred Eucharistickým Ježišom v adorácii. Nájdime si pre neho čas, aby sme mu mohli odovzdávať všetko, čo v živote prežívame a vyprosovať si jeho požehnanie a posilu.
V sobotu ráno o 6.00 hod. bude ešte rorátna svätá omša slávená pri svetle sviec. Všetci ste srdečne pozvaní. Po skončení rorátnej svätej omše vás pozývame na malé agapé (bratské posedenie). Chcem vyjadriť poďakovanie tým, ktorí ste sa zúčastnili rorát včera a podelili sa aj s vynikajúcim občerstvením. 
Na budúcu nedeľu bude v našej farnosti spoločná predvianočná svätá spoveď. Spovedať prídu viacerí kňazi, a to od 13.00 hod. do 14.30 hod. Využime túto možnosť ako sa duchovne pripraviť na Vianoce. Nech svetlo Ježišovej milosti môže zažiariť v našom čistom srdci. Pozvime a povzbuďme k svätej spovedi všetkých členov našich rodín. Rozpis spoločných svätých spovedí v okolitých farnostiach nájdete vonku na nástenke. 
Na budúcu nedeľu si budete môcť za dobrovoľný príspevok zakúpiť ručne vyrobené voskové odliatky Svätej rodiny a vianočnej hviezdy. Sú vhodné aj ako pekný darček. Príspevky budú použité na potreby našej farnosti.
Vyslovujem srdečné poďakovanie skupinke, ktorá nám v uplynulom týždni poupratovala kostol a prispela na jeho potreby. V tomto týždni budú mať upratovanie kostola na starosti dve skupiny, a to č. 22 a 23.



