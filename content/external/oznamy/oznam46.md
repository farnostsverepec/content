<!-- title: "Informácie o omšiach - 24. - 31. august" -->
<!-- date: "2025-08-24" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 25. august** | **-** | **Pondelok 21. týždňa v Cezročnom období** |
| **Utorok, 26. august** | **-** | **Utorok 21. týždňa v Cezročnom období** |
| **Streda, 27. august** | **17:30**| **Sv. Moniky, spomienka** |
| **Štvrtok, 28. august** | **-** | **Sv. Augustína, biskupa a učiteľa Cirkvi,\nspomienka** |
| **Piatok, 29. august** | **-** | **Mučenícka smrť sv. Jána Krstiteľa,\nspomienka** |
| **Sobota, 30. august** | **-** | **Sobota 21. týždňa v Cezročnom období** |
| **Nedeľa, 31. august** | **7:00**\n+ Jozef a Sidónia\n\n**9:00**\nZa zdravie, Božiu pomoc a ochranu\npre rodinu Illovú | **DVADSIATA DRUHÁ NEDEĽA V CEZROČNOM OBDOBÍ** |





Aj počas tohto týždňa v prípade súrnych vecí (zaopatrenie chorého, vybavenie pohrebu...) volajte na telefónne číslo farského úradu (0947 955 033).
V piatok 29. augusta sa v Diecéznej Svätyni Božieho Milosrdenstva na hore Butkov uskutoční slávenie jubilea manželov a rodín našej diecézy, Srdečne sú naň pozvaní všetci naši manželia i rodiny. Príďte sa potešiť, zabaviť, ale hlavne povzbudiť v spoločenstve iných rodín ďakovať za dar manželstva, otcovstva, materstva a za všetky Božie dary, ktoré dostávame. Tiež i vyprosovať ďalšiu  Božiu pomoc a ochranu pre naše manželstvá a rodiny.
Blíži sa nový školský rok. Počas neho bude vychádzať časopis REBRÍK. Je to jediný katolícky časopis pre mladšie deti na Slovensku. Svojím obsahom pomáha deťom v ich duchovnom raste, podporuje ich osobnostný rozvoj. Vhodne dopĺňa témy, preberané na hodinách náboženstva, pomáha pri príprave detí na prvé sväté prijímanie a zmysluplne vypĺňa voľný čas v kruhu rodiny.
Časopis Rebrík môžete objednať svojim deťom alebo vnúčatám prostredníctvom internetovej stránky www.rebrik.sk alebo na telefónnom čísle 0910 777 587. Ak pre deti hľadáte vhodný darček k nejakému sviatku, predplatné je na to vynikajúci spôsob. Ak by bol záujem, môžete sa prihlásiť v sakristii a objednali by sme časopis spoločne na farnosť. 
Vyslovujem srdečné poďakovanie skupinke, ktorá nám v uplynulom týždni poupratovala kostol a prispela na jeho potreby. V tomto týždni bude mať upratovanie kostola na starosti skupina č. 6.

