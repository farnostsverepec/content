<!-- title: "Informácie o omšiach - 31. - 7. september" -->
<!-- date: "2025-08-31" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 1. september** | **8:30**\nZa Božie požehnanie pre žiakov a\nštudentov | **Pondelok 22. týždňa v Cezročnom období** |
| **Utorok, 2. september** | **-** | **Utorok 22. týždňa v Cezročnom období** |
| **Streda, 3. september** | **18:30**\n+ Karol, Mária, Tomáš, Karol,\nBožena | **Sv. Gregora Veľkého, pápeža a učiteľa\nCirkvi, spomienka** |
| **Štvrtok, 4. september** | **7:30**\nZa farnosť (25. 5. 2025) | **Štvrtok 22. týždňa v Cezročnom období** |
| **Piatok, 5. september** | **18:30**\n+ Ján Hoždora | **Piatok 22. týždňa v Cezročnom období\n(prvý piatok v mesiaci)** |
| **Sobota, 6. september** | **7:30**\n+ sestra. Sapiencia | **Preblahoslavenej Panny Márie v sobotu,\nľubovoľná spomienka\n(prvá sobota v mesiaci)** |
| **Nedeľa, 7. september** | **7:00**\n+ Štefánia a Emanuel\n\n**9:00**\nZa zdravie, Božie požehnanie\na ochranu pre Máriu, Jána a ich deti | **DVADSIATA TRETIA NEDEĽA V CEZROČNOM OBDOBÍ** |





Zajtra nám začína nový školský rok. Všetkých žiakov, ale aj ich rodičov, pani učiteľky i ostatných, pozývame na svätú omšu, ktorá bude o 8.30 hod. Budeme prosiť Pána Boha o jeho požehnanie, pomoc a dary Ducha Svätého do nového školského roka. Samozrejme, že do tejto modlitby a svätej omše zahrnieme aj žiakov a študentov, ktorí chodia do školy mimo Sverepca. 
V tomto týždni máme prvý piatok v mesiaci. Spovedať budem pred svätými omšami, osobitne v stredu a v piatok od 17.00 hod. Na prvý piatok bude od 17.00 hod. vyložená Najsvätejšia Sviatosť Oltárna k poklone a po večernej svätej omši prvopiatková pobožnosť. Zvlášť povzbudzujem ku svätej spovedi našich žiakov a študentov, aby nový školský rok mohli začať v priateľstve s Bohom a v posväcujúcej milosti. 
Starých a chorých, ku ktorým pravidelne chodievam, navštívim na prvý piatok dopoludnia od 10.00 hod.
Sobota bude prvá v mesiaci. Pred rannou svätou omšou o 6.45 hod. sa pomodlíme fatimský ruženec. 
Budúca nedeľa bude taktiež prvá v mesiaci. Po svätých omšiach bude zbierka na potreby našej farnosti. 
Deťom na prvom stupni ZŠ k ich duchovnému rastu veľmi odporúčam časopis REBRÍK. Je to jediný katolícky časopis pre deti v ich veku. Ak by ste im ho chceli objednať, môžete sa prihlásiť v sakristii a objednáme časopisy naraz,  alebo vám dám kontakt na objednanie. 
Pre mladých vo veku od 16 do 30 rokov, ktorí sa túžia venovať iným mladým a deťom, otvára Žilinská diecéza Diecéznu animátorskú školu. Prihlásiť sa môžete do 7. septembra. Kurz je však limitovaný na 35 účastníkov, preto sa prihláste čím skôr. Prihlasovanie prebieha cez stránku mladez@dcza.sk. Bližšie informácie rád poskytnem. Veľmi povzbudzujem našich mladých k tomuto poslaniu. Ste naša budúcnosť. 
Oznamujeme, že vo farnosti Považská Bystrica-Rozkvet chcú sviatosť manželstva prijať: Daniel Briestenský, pochádzajúci z našej farnosti a Simona Kubišová, pochádzajúca z farnosti Považská Bystrica-Rozkvet. Kto by vedel o nejakej cirkevnoprávnej prekážke, nech to oznámi na farskom úrade. Zároveň sa modlime za snúbencov, aby vytvorili skutočnú kresťanskú rodinu, ktorá bude svedectvom, že to aj v dnešnej dobe má veľký význam. 
Vyslovujem srdečné poďakovanie skupinke, ktorá nám v uplynulom týždni poupratovala kostol a prispela na jeho potreby. V tomto týždni bude mať upratovanie kostola na starosti skupina č. 7.


