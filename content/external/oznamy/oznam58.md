<!-- title: "Informácie o omšiach - 16. - 23. november" -->
<!-- date: "2025-11-16" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 17. november** | **-** | **Sv. Alžbety Uhorskej, rehoľníčky,\nspomienka** |
| **Utorok, 18. november** | **17:30**\n+ Ľubomír Gallo | **Utorok 33. týždňa v Cezročnom období** |
| **Streda, 19. november** | **17:30**\n+ rodina Končierová a Pavol Kluka | **Streda 33. týždňa v Cezročnom období** |
| **Štvrtok, 20. november** | **7:30**\n+ Emília Boková | **Bl. Anny Kolesárovej, panny a mučenice,\nľubovoľná spomienka** |
| **Piatok, 21. november** | **17:30**\n+ Jozef Hollý | **Obetovanie Preblahoslavenej Panny Márie,\nspomienka** |
| **Sobota, 22. november** | **7:30**\n+ Roman a Ľubomíra| **Sv. Cecílie, panny a mučenice, spomienka** |
| **Nedeľa, 23. november** | **7:00**\n+ Klement, rodičia a súrodenci\n\n**9:00**\n+ Štefan Biel | **TRIDSIATA ŠTVRTÁ NEDEĽA V\nCEZROČNOM OBDOBÍ\n\nNÁŠHO PÁNA JEŽIŠA KRISTA,\nKRÁĽA NEBA I ZEME** |





Dnešný deň prežívame aj ako tzv. celoslovenský Deň odprosenia. Popoludní o 16.00 hod. sa uskutoční ekumenická bohoslužba pokánia a prosby o odpustenie v budove Národnej rady SR. Priamy prenos môžete sledovať na obrazovkách TV LUX alebo počúvať na Rádiu Lumen či Rádiu Mária. Pripojme sa k tomuto podujatiu aj svojimi modlitbami, aby sme do ďalších rokov mohli vykročiť zmierení so všetkými, ktorým sme ublížili, aby sme obnovili našu vzájomnú jednotu a s nádejou kráčali v ústrety Pánovi. 
Všetky deti pozývame na eRko stretnutie, ktoré sa uskutoční v piatok 21. novembra 2025 o 16.00 hod. na fare. Tešia sa na vás vaši animátori. Deti sa po stretnutí zúčastnia aj na detskej svätej omši, ktorá bude o 17.30 hod. v kostole. Trvám na tom, aby sa detskej svätej omše zúčastnili aj všetky prvoprijímajúce deti. Je to súčasť ich prípravy na prvé sväté prijímanie. 
V piatok po večernej svätej omši vás pozývame prežiť hodinku v adorácii pred eucharistickým Ježišom. Nájdime si čas, aby sme si vyprosili jeho milosti a požehnanie do našich životov. 
Zostalo nám ešte niekoľko birmovancov, ktorí potrebujú vašu modlitbovú podporu. Verím, že sa ešte nájdu tí, ktorí sa ich ujmú a budú ich svojou modlitbou sprevádzať na ceste ich prípravy. Kto by mal záujem, môžete sa prihlásiť v sakristii. 
Diecézna charita Žilina nás pozýva podporiť núdznych v rámci TESCO zbierky trvanlivých potravín a drogérie. Zbierka sa uskutoční v dňoch 20. - 22. novembra vo vybraných predajniach TESCO. Ku nám najbližšie je to v hypermarkete TESCO v Považskej Bystrici na ulici SNP alebo v Púchove na ulici Okružná. Zakúpené potraviny a drogériu môžete odovzdať na vyznačených miestach. Nech Pán odmení vaše otvorené srdce i ruky pre pomoc biednym. 
Budúca nedeľa bude nedeľou Nášho Pána Ježiša Krista, Kráľa neba i zeme. Je to posledná nedeľa v aktuálnom cirkevnom roku. Ako každý rok, po svätých omšiach sa bude konať zasvätenie ľudského pokolenia Najsvätejšiemu Srdcu Ježišovmu. Pri verejnom recitovaní modlitby Ježišu, Vykupiteľ náš môžeme získať úplné odpustky.     
Vyslovujem srdečné poďakovanie skupinke, ktorá nám v uplynulom týždni poupratovala kostol a prispela na jeho potreby. V tomto týždni bude mať upratovanie kostola na starosti skupina č. 18.



