<!-- title: "Informácie o omšiach - 27. - 4. máj" -->
<!-- date: "2025-04-27" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 28. apríl** | **14:30**\n+ Anna Bielová (pohrebná) | **Pondelok po 2. veľkonočnej nedeli** |
| **Utorok, 29. apríl** | **18:30**\n+ Emília Kubičinová | **Sv. Kataríny Sienskej, panny a učiteľky\nCirkvi, patrónky Európy, sviatok** |
| **Streda, 30. apríl** | **18:30**\nZa zdravie a Božiu pomoc | **Streda po 2. veľkonočnej nedeli** |
| **Štvrtok, 1. máj** | **7:30**\nZa Božiu pomoc | **Sv. Jozefa, robotníka, ľubovoľná spomienka** |
| **Piatok, 2. máj** | **18:30**\nZa zdravie a Božiu pomoc | **Sv. Atanáza, biskupa a učiteľa Cirkvi, spomienka\n(prvý piatok v mesiaci)** |
| **Sobota, 3. máj** | **7:30**\n+ Antónia a Augustín | **Sv. Filipa a Jakuba, apoštolov, sviatok** |
| **Nedeľa, 4. máj** | **7:00**\n+ Michal a Helena\n\n**9:00**\n+ Žofia a Ladislav | **TRETIA VEĽKONOČNÁ NEDEĽA** |


Prežívame Nedeľu Božieho milosrdenstva. Pri tejto príležitosti vám ponúkame možnosť modlitby pred Ježišom v Eucharistii a po nej sa pomodlíme Korunku Božieho milosrdenstva. Teda, o 14.00 hod. vystavím Najsvätejšiu Sviatosť Oltárnu k poklone a o 15.00 hod. bude Korunka. Oslávme tak nášho Pána, ktorý nás svojím milosrdenstvom denne zahŕňa.
Aj naďalej sa, prosím, modlime za nášho zosnulého pápeža Františka. Budeme tak robiť aj počas nasledujúcich dní v závere svätých omší. 
V tomto týždni máme prvý piatok v mesiaci. Predveľkonočná svätá spoveď vám platí aj k prvému piatku. Kto by však potreboval, spovedať budem pred svätými omšami a osobitne v stredu a v piatok hodinu pred svätou omšou, teda od 17.30 hod. Na prvý piatok bude od 17.30 hod. vystavená Sviatosť Oltárna k poklone a po svätej omši prvopiatková pobožnosť.
Starých a chorých som navštívil pred dvoma týždňami, teda navštívim ich až v mesiaci jún. Ak by ale niekto súrne potreboval, kľudne ma kontaktujte. 
Budúca sobota je prvá v mesiaci, pred rannou svätou omšou o 6.45 hod. sa pomodlíme fatimský ruženec. 
Milodary, ktoré ste obetovali pri návšteve Božieho hrobu činili 912,50 EUR. Tieto peniaze nezostávajú pre potreby farnosti, ale sa posielajú ako milodar do Svätej Zeme. Používajú sa na prevádzku a údržbu pamiatok v zemi Ježiša Krista. Aj takýmto spôsobom vyjadrujeme svoje spojenie s týmito pre nás kresťanov vzácnymi miestami. Za vaše milodary vám vyslovujem úprimné Pán Boh zaplať. 
Otec biskup a Žilinská diecéza nás pozývajú na slávenie Jubilea robotníkov, dobrovoľníkov a hnutí, ktoré sa uskutoční v rámci jarnej púte vo štvrtok 8. mája 2025 na pútnickom mieste hora Živčáková. Podujatie začne svätou omšou o 11.00 hod. Po skončení bohoslužby budú k dispozícii prezentácie spoločenstiev, ktoré pracujú v našich farnostiach. Program púte je na nástenke.
Otec biskup a Žilinská diecéza pozývajú deti na detský letný tábor, ktorý sa uskutoční počas letných mesiacov v troch turnusoch (1. - 6. júl, 5. - 9. august, 10. - 15. august.) v Diecéznom centre v Zubáku. Máme radosť, že práve v Jubilejnom roku môžeme začať prvým ročníkom. Deti majú pripravený bohatý program za účasti animátorov, mnoho duchovných podujatí a hier. Každý deň bude pre ne slávená svätá omša a pripravená katechéza. Program je zostavený pre mladšie deti (8 – 11 rokov) a staršie deti (12 – 14 rokov). Prihlasovanie je možné cez QR kód alebo formulár na internetovej stránke, prípadne poštou. Ostatné informácie nájdete na plagáte na nástenke. 
Pre staršie deti od 12 do 18 rokov pripravujú verbisti a misijné sestry Misijné prázdniny, ktoré sa uskutočnia 13. - 18. júla v Považskej Bystrici. Viac informácií nájdete na nástenke. 
Deti chceme tiež srdečne pozvať na zaujímavú Púť detí, ktorá sa uskutoční v sobotu 10. mája 2025 v Rajeckej Lesnej. Bližšie informácie sú na plagáte na výveske. Prihlásiť sa môžete v sakristii. 
V tomto týždni bude mať upratovanie kostola na starosti skupina č. 17. Samozrejme, skupinke, ktorá nám kostol upratala v uplynulom týždni  vyslovujeme úprimné poďakovanie za ochotnú službu i milodary. 

