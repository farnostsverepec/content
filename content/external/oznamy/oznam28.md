<!-- title: "Informácie o omšiach - 20. - 27. apríl" -->
<!-- date: "2025-04-20" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 21. apríl** | **7:00**\n+ Helena a Pavol\n\n**9:00**\n+ Anna Kubišová | **Pondelok vo Veľkonočnej oktáve** |
| **Utorok, 22. apríl** | **-** | **Utorok vo Veľkonočnej oktáve** |
| **Streda, 23. apríl** | **18:30**\n+ Juraj a Karol | **Streda vo Veľkonočnej oktáve** |
| **Štvrtok, 24. apríl** | **7:30**\nZa Božiu pomoc pre rodičov | **Štvrtok vo Veľkonočnej oktáve** |
| **Piatok, 25. apríl** | **18:30**\n+ Jozef, Mária, Marián Dubaj | **Piatok vo Veľkonočnej oktáve** |
| **Sobota, 26. apríl** | **7:30**\nZa Božiu pomoc | **Sobota vo Veľkonočnej oktáve** |
| **Nedeľa, 27. apríl** | **7:00**\n+ František, Zdenka a starí rodičia\n\n**9:00**\n+ vdp. Anton Kubica (nedožitých 80 rokov) | **DRUHÁ VEĽKONOČNÁ NEDEĽA NEDEĽA\nBOŽIEHO MILOSRDENSTVA** |


Slávime teda najväčší a najvýznamnejší kresťanský sviatok – Veľkú noc. Od dnešného dňa sa až do slávnosti Zoslania Ducha Svätého modlíme namiesto modlitby Anjel Pána modlitbu Raduj sa, nebies kráľovná. Po sv. omšiach sa koná výročná zbierka. Za vaše milodary vám vyslovujem úprimné Pán Boh zaplať. 
Zajtra máme Veľkonočný pondelok. Sväté omše budú tak ako v nedeľu, čiže o 7.00 hod. a o 9.00 hod. Počas celého týždňa až do nedele prežívame Veľkonočnú oktávu, teda osem dní slávených ako jeden sviatok Veľkej noci. 
Všetky deti pozývame na eRko stretnutie, ktoré sa uskutoční v piatok o 17.00 hod. na fare. Bol by som rád, keby sa tohto stretnutia zúčastnili aj všetky prvoprijímajúce deti, nakoľko v rámci neho bude aj nácvik piesní na prvé sväté prijímanie. Deti sa potom zúčastnia aj na detskej svätej omši, ktorá bude o 18.30 hod. v kostole. 
Deti chceme tiež srdečne pozvať na zaujímavú Púť detí, ktorá sa uskutoční v sobotu 10. mája 2025 v Rajeckej Lesnej. Bližšie informácie sú na plagáte na výveske. Prihlásiť sa môžete v sakristii. 
Budúca nedeľa  je Druhá veľkonočná a zároveň Nedeľa Božieho milosrdenstva.
V rámci jubilejných katechéz, ktoré sú nám posielané, vám chcem ponúknuť katechézu s názvom: Čo znamená byť bližšie pri tebe, Bože? Ponúka odpovede na otázku: Ako objavovať prítomnosť Krista medzi manželmi a ako byť darom pre druhých v našej rodine? Ponúka i praktické otázky na zamyslenie i návrhy na konkrétne aktivity. Katechézy si môžete vziať zdarma na stojane s novinami a časopismi.  
Otec biskup a Žilinská diecéza nás pozývajú na slávenie Jubilea robotníkov, dobrovoľníkov a hnutí, ktoré sa uskutoční vo štvrtok 8. mája 2025 na pútnickom mieste na hore Živčáková. Podujatie začne svätou omšou o 11.00 hod. Po skončení bohoslužby budú k dispozícii prezentácie spoločenstiev, ktoré pracujú v našich farnostiach. Ak by malo nejaké hnutie záujem prezentovať svoju činnosť, môže sa ozvať na sekretariat biskupského úradu v Žiline. 
V tomto týždni bude mať upratovanie kostola na starosti skupina č. 16. Samozrejme, skupinke, ktorá nám kostol upratala v uplynulom týždni  vyslovujeme úprimné poďakovanie za ochotnú službu i milodary. Taktiež chcem vysloviť úprimné Pán Boh zaplať všetkým, ktorí ste venovali milodary na výzdobu kostola i Božieho hrobu. 
Na záver chcem zo srdca poďakovať všetkým, ktorí ste sa podieľali na tom, že sme mohli a môžeme Veľkonočné sviatky dôstojne oslavovať. Ďakujem pani kostolníčke Lenke, jej manželovi Šimonovi a tým, ktorí im pomáhajú. Vďaka za krásnu výzdobu Božieho hrobu i kostola. Ďakujem našim miništrantom za vynikajúcu službu, spevákom pašií, pánu organistovi za doprevádzanie liturgie. Ďakujem lektorom, ktorí ochotne čítali čítania a ostatným, ktorí ste sa zapojili do liturgie. Moja vďaka patrí aj tým, ktorí pripravili obetné dary i vám ostatným za účasť na bohoslužbách. Každý podľa svojich schopností prispel ku krásnemu dielu oslavy Zmŕtvychvstalého Pána. Nech vám on sám odmení každú, aj túnajmenšiu službu. 

