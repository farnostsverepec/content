<!-- title: "Informácie o omšiach - 07. - 14. december" -->
<!-- date: "2025-12-07" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 8. december** | **7:30**\nZa farnosť (08. 12. 2025)\n\n**17:30**\n+ Žofia, Jozef, Janka | **NEPOŠKVRNENÉ POČATIE\nPREBLAHOSLAVENEJ PANNY MÁRIE,\nSLÁVNOSŤ** |
| **Utorok, 9. december** | **-** | **Utorok po 2. adventnej nedeli** |
| **Streda, 10. december** | **17:30**\nZa opustené duše v očistci | **Streda po 2. adventnej nedeli\n(Omšový formulár: Za rodinu)** |
| **Štvrtok, 11. december** | **7:30**\n+ Jozef Lazový a Ján Kamenec | **Štvrtok po 2. adventnej nedeli** |
| **Piatok, 12. december** | **17:30**\nZa duše v očistci | **Piatok po 2. adventnej nedeli\n(Omšový formlár: Za zachovanie mieru a spravodlivosti)** |
| **Sobota, 13. december** | **6:00**\n+ Anna Gallová | **Sv. Lucie, panny a mučenice, spomienka** |
| **Nedeľa, 14. december** | **7:00**\n+ Milan Kollár\n\n**9:00**\n+ Anna Ďurčeková | **TRETIA ADVENTNÁ NEDEĽA** |





Zbierka na charitu, ktorá bola minulú nedeľu, vyniesla 408,70 EUR. Za vaše milodary vám aj v mene Diecéznej charity v Žiline vyslovujem úprimné poďakovanie. 
Zajtra máme slávnosť Nepoškvrneného počatia preblahoslavenej Panny Márie. Je to cirkevne prikázaný sviatok. Sväté omše budú ráno o 7.30 hod. a večer o 17.30 hod. Povzbudzujem vás k účasti na svätej omši a oslave našej nebeskej Matky. 
V tomto týždni (v stredu, v piatok a v sobotu) slávime zimné kántrové dni, teda dni, kedy sa osobitne modlíme a postíme na úmysly: príchod Kristovho kráľovstva do rodín, duchovná obnova rodín a pokoj i spravodlivosť vo svete.
V piatok dopoludnia od 10.00 hod. navštívim našich starých a chorých, ku ktorým chodievam na prvé piatky. Ak by boli ešte nejakí starí a chorí, ktorí by chceli k Vianociam prijať sviatosti, stále ich môžete prihlásiť. Nebojme sa ponúknuť im túto službu.  
Naši birmovanci budú mať stretnutie podľa toho ako sú rozdelení do skupiniek, teda v piatok večer po svätej omši a v sobotu dopoludnia o 10.00 hod. 
V sobotu ráno o 6.00 hod. budeme pokračovať v slávení rorátnych svätých omší pri svetle sviec. Všetci ste srdečne pozvaní. Po skončení rorátnej svätej omše vás pozývame na malé agapé (bratské posedenie). Kto by chcel, môže priniesť aj nejaké koláčiky alebo iné občerstvenie. Chcem vyjadriť poďakovanie tým, ktorí ste sa zúčastnili rorát včera a podelili sa aj s občerstvením. 
Na stojane s novinami a časopismi je nové číslo časopisu Naša Žilinská diecéza. Toto číslo je v prevažnej miere venované nášmu otcovi biskupovi Tomášovi, ktorý sa v tomto mesiaci dožíva jubilea 75 rokov. No, nájdeme v ňom aj mnohé zaujímavé informácie o živote a dianí v našej diecéze. Osobitne by som rád spomenul článok o posviacke kostola v Mojšovej Lúčke, ktorý bol dokončený pod vedením nášho predošlého pána farára Ľubomíra Dávidíka. 
Krátky oznam z Policajného zboru: Prosíme a vyzývame  chodcov a cyklistov, aby používali reflexné prvky na oblečení. Vodič auta ich vtedy zbadá oveľa skôr. Každý z účastníkov cestnej premávky môže svojím zodpovedným prístupom predchádzať nešťastiam na cestách.
Vyslovujem srdečné poďakovanie skupinke, ktorá nám v uplynulom týždni poupratovala kostol a prispela na jeho potreby. V tomto týždni bude mať upratovanie kostola na starosti skupina č. 21.



