<!-- title: "Informácie o omšiach - 1. - 8. jún" -->
<!-- date: "2025-06-01" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 2. máj** | **-** | **Pondelok po 7. veľkonočnej nedeli** |
| **Utorok, 3. máj** | **18.30**\n+ Jozef a Anna Knapo | **Sv. Karola Lwangu a spoločníkov, mučeníkov, spomienka** |
| **Streda, 4. máj** | **18:30**\n+ Anna, Jozef, Anna, Štefan,\nŠtefánia, Dušan, Karolína, Pavel,\nJozefína, Pavol, Anna, Jozef | **Streda po 7. veľkonočnej nedeli** |
| **Štvrtok, 5. máj** | **7:30**\nZa farnosť (20. 04. 2025) | **Sv. Bonifáca, biskupa a mučeníka,\nspomienka** |
| **Piatok, 6. máj** | **18:30**\n+ Miroslav a Ľudmila | **Piatok po 7. veľkonočnej nedeli\n(prvý piatok v mesiaci)** |
| **Sobota, 7. máj** | **7:30**\nInt. ord. (11.) | **Sobota po 7. veľkonočnej nedeli\n(Formulár sv. omše: Za povolania na\nkňazský stav)** |
| **Nedeľa, 8. jún** | **7:00**\n+ Viktor, Štefánia, Jaroslav\n\n**9:00**\nZa zdravie, Božiu pomoc a ochranu\npre synov, dcéry a vnúčatá | **ZOSLANIE DUCHA SVÄTÉHO,\nSLÁVNOSŤ** |


Dnes pri svätej omši o 10.00 hod. prijme/prijalo 16 detí prvýkrát do srdca Pána Ježiša v Eucharistii. Modlime sa za ne a za ich rodiny, aby neustále rástli a upevňovali sa vo viere a v hlbokom vzťahu s eucharistickým Ježišom. 
V oslave tejto udalosti budeme pokračovať aj počas týždňa. Preto všetky prvoprijímajúce deti srdečne pozývame aj na detskú svätú omšu, ktorá bude v stredu o 18.30 hod. Pozvané sú aj ostatné deti. 
Zbierka na podporu katolíckych masmédií vyniesla 304,90 EUR. Za vaše milodary vám vyslovujem úprimné Pán Boh zaplať. 
V tomto týždni v stredu, v piatok a v sobotu máme tzv. Letné kántrové dni – dni modlitieb a pôstu na určité úmysly. Tentoraz sú ich obsahom prosby za jednotu kresťanov a za duchovné povolania. 
V tomto týždni máme prvý piatok v mesiaci. Spovedať budem pred svätými omšami, osobitne v stredu od 17.30 hod. a v piatok od 17.00 hod. V piatok od 17.00 hod. bude vystavená Najsvätejšia Sviatosť Oltárna k poklone a po svätej omši bude prvopiatková pobožnosť. 
Starých a chorých, ku ktorým pravidelne chodievam na prvé piatky, navštívim v piatok dopoludnia od 10.00 hod. 
Sobota bude prvá v mesiaci. Pred svätou omšou sa o 6.45 hod. pomodlíme fatimský ruženec. 
Chcem vyjadriť srdečné poďakovanie všetkým, ktorí ste sa minulú nedeľu  zúčastnili zábavno-športového popoludnia pre deti s rodinami. Pre mňa to bol veľmi pekný zážitok. Poďakovanie patrí aj naším eRko animátorom za prípravu programu pre deti a všetkým, ktorí ste sa postarali o občerstvenie.  Myslím, že sme vytvorili veľmi pekné spoločenstvo. 
V tomto týždni bude mať upratovanie kostola na starosti skupina č. 21.
Na záver by som chcel zo srdca poďakovať všetkým, ktorí ste sa pričinili o to, aby sme mohli dôstojne sláviť prvé sväté prijímanie. Osobitne ďakujem rodičom za spoluprácu a prípravu tejto slávnosti. Taktiež tým, ktorí ste venovali svoj čas a schopnosti na nácviky detí a spev. Vďaka patrí aj tým, ktorí ste sa postarali o to, že sme túto slávnosť mohli prežiť vo vyzdobenom a pripravenom kostole. Modlime sa za deti, aby si neustále udržiavali krásny vzťah s Ježišom a zostali mu verné aj naďalej. 
Blahoslavený Carlo Acutis si často kládol takúto otázku: „Čím je to, že sú také zástupy na rockové koncerty a do kín, ale žiadne zástupy na Ježiša v Eucharistii? Keby ľudia vedeli o čo prichádzajú, boli by kostoly preplnené na prasknutie.“ Nech nás táto otázka stále provokuje ku zamysleniu – či my vieme a dostatočne chápeme. Každý deň je nová príležitosť, aby sme sa o to snažili. 
 
  
 


