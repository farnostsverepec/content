<!-- title: "Informácie o omšiach - 01. - 08. december" -->
<!-- date: "2024-12-1" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 02. december** | **-** | **Pondelok po 1. adventnej nedeli** |
| **Utorok, 03. december** | **17:30**\n+ Vladimír, Peter a rodičia | **Sv. Františka Xaverského, kňaza, spomienka** |
| **Streda, 04. december** | **17:30**\nPoďakovanie za 35 rokov života | **Streda po 1. adventnej nedeli** |
| **Štvrtok, 05. december** | **7:30**\nZa farnosť | **Štvrtok po 1. adventnej nedeli** |
| **Piatok, 06. december** | **17:30**\n+ Žofia a Jozef | **Piatok po 1. adventnej nedeli** |
| **Sobota, 07. december** | **6:00**\nZa farnosť | **Sobota po 1. adventnej nedeli\n\n(Sv. Ambróza, biskupa a učiteľa Cirkvi, spomienka)** |
| **Nedeľa, 08. december** | **7:00**\n+ Jozef a Sidónia\n\n**9:00**\n+ Jozef Jurčík, Hana, Břetislav, Jarmila | **DRUHÁ ADVENTNÁ NEDEĽA** |


Dnes sa po svätých omšiach koná Adventná zbierka na charitu. Za vaše milodary vám aj v mene Diecéznej charity v Žiline vyslovujem úprimné Pán Boh zaplať. Na nástenke si môžete prečítať list riaditeľa Diecéznej charity v Žiline.

Po svätej omši, ktorá bude o 9.00 hod., požehnáme veľký adventný veniec pripravený na priestranstve pod kostolom. 

V tomto týždni máme prvý piatok v mesiaci. Spovedať budem pred svätými omšami, osobitne v stredu od 16.30 hod. a v piatok od 16.00 hod. Na prvý piatok bude od 16.00 hod. vystavená Najsvätejšia Sviatosť Oltárna k poklone a po večernej svätej omši prvopiatková pobožnosť. Tiež už teraz dopredu oznamujem, že spoločná predvianočná svätá spoveď bude v našej farnosti na Štvrtú adventnú nedeľu – 22. decembra.

Starých a chorých, ku ktorým pravidelne chodievam na prvé piatky, navštívim neskôr, v polovici decembra. Presný dátum oznámim vo farských oznamoch. Taktiež chcem poprosiť, ak by boli ešte nejakí starí a chorí, ktorí by chceli k Vianociam prijať sviatosti, aby ste ich prihlásili v sakristii. Nebojme sa ponúknuť im túto službu. Dokonca, aj keď možno nie sú úplne „pri rozume“ či vedomí, je možné im vyslúžiť sviatosť pomazania chorých.

Deti srdečne pozývame na eRko stretnutie, ktoré sa uskutoční v piatok o 16.00 hod. na fare. Tešia sa na vás vaši animátori. Všetky deti taktiež pozývame na svätú omšu, ktorá bude o 17.30 hod., nakoľko si pripomenieme aj veľkého dobrodincu, ktorého majú deti tak rady – sv. Mikuláša.

V adventnom období býva zvykom a tradíciou sláviť rorátne sväté omše. Sú to sväté omše slávené skoro ráno pri svetle sviec. My budeme roráty sláviť svätou omšou v sobotu ráno o 6.00 hod. Všetkých vás srdečne pozývam. Svetlo sviece vo tme nám symbolizuje Ježiša Krista, ktorý prichádza ako svetlo do tmy nášho života, aby nám ukazoval cestu. Po skončení rorátnej svätej omše vás pozývame na malé agapé (bratské posedenie). Kto by chcel, môže priniesť aj nejaké koláčiky alebo iné občerstvenie.

V tomto týždni bude mať upratovanie kostola na starosti skupina č. 21. Skupinke, ktorá nám kostol upratala v uplynulom týždni vyslovujem srdečné  poďakovanie za službu i za milodary.








