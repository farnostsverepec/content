<!-- title: "Informácie o omšiach - 02. - 09. marec" -->
<!-- date: "2025-03-02" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 03. marec** | **-** | **Pondelok 8. týždňa v Cezročnom období** |
| **Utorok, 04. marec** | **15:30**\n+ Irena Púčková (pohrebná) | **Utorok 8. týždňa v Cezročnom období** |
| **Streda, 05. marec** | **17:30**\n+ Roman | **POPOLCOVÁ STREDA** |
| **Štvrtok, 06. marec** | **7:30**\nZa farnosť (02. 03. 2025) | **Štvrtok po Popolcovej strede** |
| **Piatok, 07. marec** | **17:30**\nZa zdravie a Božie požehnanie pre Tomáša a Martinu | **Piatok po Popolcovej strede\n(prvý piatok v mesiaci)** |
| **Sobota, 08. marec** | **7:30**\n+ Jaroslav | **Sobota po Popolcovej strede** |
| **Nedeľa, 09. marec** | **7:00**\n+ Ladislav, Emília, Michal, Juraj, Veronika, Štefan Mizerík\n\n**9:00**\n+ Pavol, Vincent, Mária | **PRVÁ PÔSTNA NEDEĽA** |


Pomaly nám končí fašiangové obdobie – čas hodovania a zábav, Nastáva čas, aby sme sa stíšili, pozreli do svojho vnútra, a aj odprosovali Pána za hriechy tak naše ako i za hriechy celej spoločnosti. Preto vás dnes o 15.00 hod. pozývam na modlitbu Korunky k Božiemu milosrdenstvu spojenú s odprosením Božského Srdca Ježišovho za hriechy spoločnosti.  Tak zmierení s Pánom môžeme vstúpiť do prežívania pôstneho obdobia. 
V stredu je Popolcová streda – začiatok Pôstneho obdobia. Je to deň pokánia, prísneho pôstu a zdržiavania sa mäsitého pokrmu v celej Cirkvi. Pôst znamená iba raz za deň sa dosýta najesť a v priebehu dňa je možnosť dvakrát prijať trochu pokrmu. Tento pôst zaväzuje všetkých plnoletých až do začatia šesťdesiateho roku. 
Zdržiavanie sa mäsa zaväzuje tých, ktorí dovŕšili štrnásty rok a starších. Svätá omša bude o 17.30 hod. Pri nej budeme na znak kajúcnosti poznačení požehnaným popolom. 
V pôstnom období budú tiež bývať aj pobožnosti krížovej cesty, a to v piatok o 16.45 hod. a v nedeľu o 14.00 hod.
V tomto týždni máme aj prvý piatok v mesiaci. Spovedať budem pred svätými omšami. Osobitne v stredu a v piatok od 16.00 hod. Prosím, využime možnosti svätej spovede aj v stredu a nenechávajme si ju až na piatok. Na prvý piatok bude pred svätou omšou pobožnosť krížovej cesty a po svätej omši prvopiatková pobožnosť. 
Starých a chorých, ku ktorým pravidelne chodievam, navštívim v piatok dopoludnia od 10.00 hod. 
Na budúcu nedeľu sa pri sv. omšiach bude konať zbierka na charitu. Diecézna charita Žilina vás pozýva podporiť jej službu a činnosť. Ďakujeme, že svojimi modlitbami, materiálnou pomocou i finančnou podporou stojíte pri človeku v núdzi. List riaditeľa Diecéznej charity v Žiline si môžete prečítať na nástenke.
Spoločenstvo Extrémnej Krížovej Cesty – Považská Bystrica vám ponúka možnosť prežitia krížovej cesty v celonočnej modlitbe v náročných podmienkach, kde účastníci rozjímajú pri štrnástich zastaveniach. Registrácia začína už 5. marca na Popolcovú stredu. Táto krížová cesta sa uskutoční 4. apríla 2025 a začne večernou svätou omšou o 18.00 hod. v Kostole Návštevy Panny Márie v Považskej Bystrici. Bližšie informácie a kontakt na prihlásenie nájdete na nástenke. 
Cirkevná základná škola sv. Augustína v Považskej Bystrici pripravuje deň otvorených dverí, ktorý sa uskutoční 11. marca 2025. Bližšie informácie nájdete na plagáte, ktorý je na nástenke. 
V nasledujúcom týždni by sme o upratovanie kostola poprosili skupinku č. 9. Skupinke, ktorá nám kostol poupratovala v uplynulom týždni, zo srdca ďakujeme za službu i za milodary.
