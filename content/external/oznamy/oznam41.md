<!-- title: "Informácie o omšiach - 20. - 27. júl" -->
<!-- date: "2025-07-20" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 21. júl** | **7:30** | **Pondelok 16. týždňa v Cezročnom období** |
| **Utorok, 22. júl** | **-** | **Sv. Márie Magdalény, sviatok** |
| **Streda, 23. júl** | **-** | **Sv. Brigity, rehoľníčky, patrónky Európy,\nsviatok** |
| **Štvrtok, 24. júl** | **-** | **Štvrtok 16. týždňa v Cezročnom období** |
| **Piatok, 25. júl** | **18:30**\n+ Ľudmila a Štefan Čižmár | **Sv. Jakuba, apoštola, sviatok** |
| **Sobota, 26. júl** | **7:30**\nZa farnosť (4. 5. 2025) | **Sv. Joachima a Anny, rodičov\npreblahoslavenej Panny Márie, spomienka** |
| **Nedeľa, 27. júl** | **7:00**\nZa farnosť (11. 5. 2025)\n\n**9:00**\n+ Anna, Augustín, Zdenko | **SEDEMNÁSTA NEDEĽA V CEZROČNOM OBDOBÍ** |


Ako sme počuli, počas tohto týždňa je upravený harmonogram svätých omší. Je to z toho dôvodu, že pár dní budem mimo farnosti. V prípade súrnych záležitostí (napríklad zaopatrenie chorého alebo pohreb) ma kontaktujte na telefónnom čísle farského úradu (0947 955 033). 
Naďalej vás povzbudzujem k účasti na fatimskej sobote v Rajeckej Lesnej, kam by sme chceli ísť spoločným autobusom. Uskutoční sa v sobotu 2. augusta. Táto púť nie je nič náročné, preto je vhodná i pre starších, ale aj pre rodiny s malými deťmi. Prihláste sa, prosím, čím skôr. Tento týždeň je posledná možnosť. 
Počas budúceho víkendu (26. - 27. júla) sa v Lednických Rovniach pri Kaplnke sv. Anny uskutoční 16. ročník diecéznej púte pri príležitosti Svetového dňa starých rodičov a seniorov. Presný program púte si môžete pozrieť vonku na nástenke. Svetový deň starých rodičov a seniorov budeme sláviť na budúcu nedeľu. 
Diecézna charita v Žiline ponúka pracovné miesto Koordinátor potravinovej pomoci. Vzdelanie v odbore sociálna práca je potrebné. Životopisy môžete zasielať do 31. júla 2025. Viac informácií nájdete na www.charitaza.sk alebo na nástenke. 
Vyslovujem srdečné poďakovanie skupinke, ktorá nám v uplynulom týždni poupratovala kostol a prispela na jeho potreby. V tomto týždni bude mať upratovanie kostola na starosti skupina č. 1.
