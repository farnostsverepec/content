<!-- title: "Informácie o omšiach - 26. - 02. november" -->
<!-- date: "2025-10-26" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 27. október** | **-** | **Pondelok 30. týždňa v Cezročnom období** |
| **Utorok, 28. október** | **17:30**\nZa zdravie a Božiu pomoc pre Jozefa | **Sv. Šimona a Júdu, apoštolov, sviatok** |
| **Streda, 29. október** | **17:30**\n+ Magdaléna Robotová | **Streda 30. týždňa v Cezročnom období** |
| **Štvrtok, 30. október** | **7:30**\nInt. ord. (19.) | **Štvrtok 30. týždňa v Cezročnom období** |
| **Piatok, 31. október** | **17:30**\n+ Margita a Ján | **Piatok 30. týždňa v Cezročnom období\n(Večerná sv. omša je z nasledujúcej slávnosti.)** |
| **Sobota, 1. november** | **7:00**\n+ František, Berta, syn František\n\n**9:00**\n+ Viktor | **VŠETKÝCH SVÄTÝCH, SLÁVNOSŤ** |
| **Nedeľa, 2. november** | **7:00**\nZa farnosť (02. 11. 2025)\n\n**9:00**\nZa všetkých zosnulých | **TRIDSIATA PRVÁ NEDEĽA V\nCEZROČNOM OBDOBÍ\n\nSPOMIENKA NA VŠETKÝCH\nZOSNULÝCH VERIACICH** |





Keďže došlo ku zmene času z letného na zimný, zmeníme aj my časy večerných svätých omší. Od tohto týždňa budú večerné sväté omše bývať o hodinu skôr ako doteraz, teda o 17.30 hod. 
Zbierka na misie, ktorá sa konala minulú nedeľu, vyniesla 491,70 EUR. Peniaze boli odoslané. Za vaše milodary vám aj v mene Pápežských misijných diel vyslovujem úprimné Pán Boh zaplať. 
Blíži sa nám spomienka na Všetkých zosnulých veriacich a dni, kedy môžeme pre nich získavať úplné odpustky. K ich získaniu je potrebná aj svätá spoveď. Preto budem spovedať počas tohto týždňa, a to nasledovne: v utorok hodinu pred svätou omšou, teda od 16.30 hod. V stredu a v piatok budem spovedať od 16.00 hod. Prosím, nenechávajme si svätú spoveď na poslednú chvíľu. Využime aj možnosti utorka či stredy. Táto svätá spoveď vám bude platiť už aj na prvý piatok. 
V sobotu máme slávnosť Všetkých svätých. Je to cirkevne prikázaný sviatok. Sväté omše budú tak ako bývajú v nedeľu, teda o 7.00 hod. a o 9.00 hod. Po sv. omši, ktorá bude o 9.00 hod., sa presunieme na nový cintorín, kde vykonáme pobožnosť za zosnulých. Kto by sa nemohol zúčastniť na svätej omši v sobotu, už v piatok večer o 17.30 hod. bude svätá omša slúžená s platnosťou na tento sviatok. 
V nedeľu máme spomienku na Všetkých zosnulých veriacich. Po svätej omši, ktorá bude o 9.00 hod., sa presunieme na starý cintorín, kde bude pobožnosť za zosnulých.
Zo stojana s novinami a časopismi si môžete vziať ďalšiu zo série katechéz pre rodiny, tentokrát s názvom: Za evanjelium sa nehanbím. 
Komisia pre mládež Žilinskej diecézy pozýva mladých na Kráľovský víkend, ktorý sa uskutoční v dňoch 21. – 23. novembra vo Farnosti Dobrého pastiera v Žiline na Solinkách. Cena je 30 €. V cene je zahrnutá strava v sobotu a nedeľu a program. Je potrebné si priniesť spacák a karimatku. Registrácia prebieha online. Odkaz na formulár nájdete na Instagrame @za_mladych alebo na Facebooku Mládež Žilinskej diecézy. Takisto aj na plagáte, ktorý je vonku na nástenke. 
Vyslovujem srdečné poďakovanie skupinke, ktorá nám v uplynulom týždni poupratovala kostol a prispela na jeho potreby. V tomto týždni bude mať upratovanie kostola na starosti skupina č. 15.



