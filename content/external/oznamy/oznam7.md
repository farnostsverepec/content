<!-- title: "Informácie o omšiach - 24. - 1. december" -->
<!-- date: "2024-11-24" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 25. november** | **-** | **Pondelok 34. týždňa v Cezročnom období** |
| **Utorok, 26. november** | **17:30**\n+ Katarína a Ondrej Uríček | **Utorok 34. týždňa v Cezročnom období** |
| **Streda, 27. november** | **17:30**\n+ František Drozd | **Streda 34. týždňa v Cezročnom období\n\n(Omšový formulár: Za prenasledovaných kresťanov)** |
| **Štvrtok, 28. november** | **7:30**\nZa farnosť | **Štvrtok 34. týždňa v Cezročnom období** |
| **Piatok, 29. november** | **17:30**\n+ František | **Piatok 34. týždňa v Cezročnom období** |
| **Sobota, 30. november** | **7:30**\nZa farnosť | **Sv. Ondreja, apoštola, sviatok** |
| **Nedeľa, 01. december** | **7:00**\n+ Klement, rodičia a súrodenci\n\n**9:00**\n+ Jozef, Anna, Michal, Anna, Emil Hošták | **PRVÁ ADVENTNÁ NEDEĽA\n\n(Liturgický rok C)** |


Dnes sa po svätých omšiach koná krátka pobožnosť, pri ktorej zasvätíme ľudské pokolenie Najsvätejšiemu Srdcu Ježišovmu. Pri verejnom recitovaní modlitby Ježišu, Vykupiteľ náš... môžeme získať úplné odpustky.      

Streda 27. november tohto roku je nazvaná aj Červená streda. Na Slovensku i po celom svete je to deň, kedy si pripomíname nespravodlivosť a utrpenie, ktorému čelia ľudia kvôli svojmu vierovyznaniu. Aj v dnešnej dobe každý deň ľudia trpia i zomierajú kvôli svojej viere. Preto sa mnohé chrámy a monumenty ako prejav spolupatričnosti rozžiaria červenou farbou. Svoju podporu trpiacim môžeme vyjadriť aj prostredníctvom modlitby. Do tejto kampane sa zapojíme aj v našej farnosti. V stredu o 16.45 hod. sa namiesto posvätného ruženca pomodlíme krížovú cestu za prenasledovaných kresťanov a na tieto úmysly budeme myslieť aj pri svätej omši.

Na budúcu nedeľu začíname prežívať adventné obdobie – čas  našej duchovnej prípravy na slávenie Vianoc. V úvode svätých omší budeme požehnávať adventné vence. Môžete si priniesť aj svoje venčeky či sviece na požehnanie a položiť ich pred oltár.

Na budúcu nedeľu sa bude tiež v kostoloch konať  Adventná zbierka na charitu. Prostredníctvom nej môžeme podporiť projekty charity pre ľudí, ktorí to najviac potrebujú.

V sobotu 7. decembra sa v Bratislave v PEUGEOT Aréne uskutoční koncert známeho poľského skladateľa Piotra Rubika s orchestrom. Jeho hosťom bude Sima Magušinová. Organizátori pripravili pre rodiny zvýhodnenú ponuku vstupeniek. K tejto ponuke sa dostanete naskenovaním QR kódu na plagáte, ktorý je na vonku na nástenke.
 
V tomto týždni bude mať upratovanie kostola na starosti skupina č. 20. Skupinke, ktorá nám kostol upratala v uplynulom týždni vyslovujem srdečné  poďakovanie za službu i za milodary.







