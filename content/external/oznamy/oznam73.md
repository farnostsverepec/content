<!-- title: "Informácie o omšiach - 22. - 1. marec" -->
<!-- date: "2025-02-22" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 23. február** | **-** | **Pondelok po 1. pôstnej nedeli** |
| **Utorok, 24. február** | **-** | **Utorok po 1. pôstnej nedeli** |
| **Streda, 25. február** | **17:30**\n+ Viktor | **Streda po 1. pôstnej nedeli** |
| **Štvrtok, 26. február** | **7:30**\nZa farnosť (15. 02. 2026)| **Štvrtok po 1. pôstnej nedeli** |
| **Piatok, 27. február** | **17:00**\n+ Jozef Dušík | **Piatok po 1. pôstnej nedeli** |
| **Sobota, 28. február** | **7:30**\nInt. ord. (6.) | **Sobota po 1. pôstnej nedeli** |
| **Nedeľa, 1. marec** | **7:00**\n+ Ondrej, Štefánia, Štefan, Berta\n\n**9:00**\n+ Roman a Ľubomíra | **DRUHÁ PÔSTNA NEDEĽA** |





Dnes sa po svätých omšiach koná zbierka na charitu. Diecézna charita v Žiline vám vyjadruje poďakovanie, že svojimi modlitbami i finančnou podporou stojíte pri človeku v núdzi. List riaditeľa charity si môžete prečítať na nástenke. 
Dnes popoludní o 14.00 hod. vás všetkých pozývame na pobožnosť krížovej cesty. Po jej ukončení sa pomodlíme aj Korunku Božieho milosrdenstva. Okrem nedele bude pobožnosť krížovej cesty aj v piatok o 16.45 hod.
V tomto týždni v stredu, v piatok a v sobotu máme jarné kántrové dni, teda dni, kedy sa modlíme a postíme na osobitné úmysly. Ich obsahom je príprava na pokánie a na sviatosť zmierenia a činorodá láska k blížnemu. 
Naše deti pozývame zapojiť sa do pôstnej aktivity s názvom Exodus s deťmi – s Ježišom do Jeruzalema. Každý pôstny týždeň bude venovaný určitej časti ľudského tela, ktorou môžeme konať dobro. Dnes po svätej omši dostanú deti kartičku s jednoduchými úlohami, ktoré sa snažia počas týždňa splniť a každý deň v týždni sa pomodlia krátku modlitbu, ktorá je tiež na kartičke. Na nasledujúcu nedeľu môžu kartičku priniesť do kostola a podpísanú vložiť do košíka pod krížom ako obetný dar Pánu Ježišovi. A tiež dostanú ďalšiu kartičku s úlohami na nasledujúci týždeň.  
Spoločenstvo Extrémnej Krížovej Cesty – Považská Bystrica vám ponúka možnosť prežitia krížovej cesty v celonočnej modlitbe v náročných podmienkach, kde účastníci rozjímajú pri štrnástich zastaveniach. Registrácia začala už na Popolcovú stredu. Táto krížová cesta sa uskutoční 20.  marca 2026 a začne večernou svätou omšou o 18.00 hod. v Kostole Návštevy Panny Márie v Považskej Bystrici. 
V nasledujúcom týždni poprosíme o upratovanie kostola skupinku č. 7. Skupinke, ktorá nám kostol poupratovala v uplynulom týždni, zo srdca ďakujeme za službu i za milodary.
Dnes máme mnoho možností ako prehlbovať svoje poznanie a vzťah k Svätému Písmu – aj tých modernejších. Určite ste viacerí zaregistrovali, že od začiatku roka prebieha podcast s názvom Biblia za rok. Ide o prečítanie celej Biblie v rámci jedného roka. V každej epizóde, ktorá trvá približne 20 – 25 minút, nájdeme aj zamyslenie, modlitbu a vysvetlenie ku jednotlivým prečítaným častiam. Pomáhajú nám lepšie porozumieť textu a nájsť si aj svoje miesto v tomto veľkom Božom príbehu. Hoci projekt trvá už od začiatku roka, dostupné sú aj odvysielané časti. Nájdete ho na Spotify, Youtube, Apple podcast a zároveň aj na Rádiu Lumen, kde čítajú každý deň o 12.30 hod. Nikdy nie je neskoro začať s Božím slovom. 







