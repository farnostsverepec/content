<!-- title: "Informácie o omšiach - 29. - 6. júl" -->
<!-- date: "2025-06-29" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 30. jún** | **-** | **Pondelok 13. týždňa v Cezročnom období** |
| **Utorok, 1. júl** | **18:30**\n+ Pavel Uríček | **Utorok 13. týždňa v Cezročnom období** |
| **Streda, 2. júl** | **18:30**\n+ Jozef a Eva Gallo | **Návšteva Preblahoslavenej Panny Márie,\nsviatok** |
| **Štvrtok, 3. júl** | **16:45**\n+ Alžbeta Hláváčová (pohrebná) | **Sv. Tomáša, apoštola, sviatok** |
| **Piatok, 4. júl** | **18:30**\n+ Ondrej, Mária, Karol, Božena | **Piatok 13. týždňa v Cezročnom období\n(Prvý piatok v mesiaci)\nVečerná sv. omša je z nasledujúcej slávnosti.** |
| **Sobota, 5. júl** | **9:00**\n+ Štefan a Ľudmila | **SV. CYRILA, MNÍCHA A METODA,\nBISKUPA, SLOVANSKÝCH\nVIEROZVESTOV, PATRÓNOV EURÓPY.\nSLÁVNOSŤ** |
| **Nedeľa, 6. júl** | **7:00**\n+ Mária a Jozef\n\n**9:00**\n+ Pavol Jakúbek | **ŠTRNÁSTA NEDEĽA V CEZROČNOM OBDOBÍ** |


Dnes sa po sv. omšiach koná zbierka na dobročinné diela Svätého Otca. Tieto peniaze sa odosielajú do Ríma Svätému Otcovi, ktorý rozhoduje na čo budú finančné prostriedky použité. Obyčajne to býva na rôzne charitatívne diela a akútnu pomoc tým, ktorých postihli živelné či iné katastrofy. Za vaše milodary vám vyslovujem úprimné Pán Boh zaplať.
V tomto týždni máme aj prvý piatok v mesiaci. Spovedať budem pred svätými omšami. Osobitne budem spovedať v stredu hodinu pred svätou omšou od 17.30 hod. a v piatok od 17.00 hod. Na prvý piatok od 17.00 hod. bude vystavená Najsvätejšia Sviatosť Oltárna k poklone a po večernej svätej omši bude prvopiatková pobožnosť. 
Starých a chorých, ku ktorým pravidelne chodievam, navštívim v piatok od 10.00 hod.
V sobotu máme Slávnosť svätých Cyrila a Metoda, slovanských vierozvestov. Nakoľko to nie je prikázaný sviatok, svätá omša bude len o 9.00 hod. Taktiež aj v piatok večer bude svätá omša slúžená už z tejto slávnosti. Hoci je prvá sobota slávnosťou našich vierozvestov, pred ňou o 8.15 hod. bude fatimská pobožnosť. 
Žilinská diecéza a Farnosť Višňové nás pozývajú na Diecéznu mariánsku púť, ktorá sa uskutoční na budúci víkend 5. - 6. júla 2025 vo Višňovom pri Žiline.  Bližšie informácie o programe púte nájdete na nástenke. 
Pre rodiny s deťmi, ktoré budete v nasledujúcich týždňoch vo zvýšenom pohybe pri trávení prázdnin a dovoleniek, je v ponuke súťaž  v putovaní po jubilejných chrámoch našej diecézy. Bližšie informácie získate na nástenke a kartu pútnikov si môžete vziať na stojane s novinami a časopismi. 
Vyslovujem srdečné poďakovanie skupinke, ktorá nám v uplynulom týždni poupratovala kostol a prispela na jeho potreby. V tomto týždni bude mať upratovanie kostola na starosti skupina č. 25.




 
 
  
 


