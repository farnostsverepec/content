<!-- title: "Informácie o omšiach - 05. - 12. október" -->
<!-- date: "2025-10-05" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 6. október** | **-** | **Pondelok 27. týždňa v Cezročnom období** |
| **Utorok, 7. október** | **18:30**\nPoďakovanie za ďalší rok v Pánovej službe | **Ružencovej Panny Márie, spomienka** |
| **Streda, 8. október** | **18:30**\n+ Zdenko, Augustín, Anna | **Streda 27. týždňa v Cezročnom období** |
| **Štvrtok, 9. október** | **7:30**\nInt. ord. (16.) | **Štvrtok 27. týždňa v Cezročnom období** |
| **Piatok, 10. október** | **18:30**\n+ Emília | **Výročie posviacky Katedrálneho chrámu\nNajsvätejšej Trojice v Žiline, sviatok** |
| **Sobota, 11. október** | **7:30**\nZa farnosť (08. 06. 2025) | **Sv. Jána XXIII., pápeža, ľubovoľná spomienka** |
| **Nedeľa, 12. október** | **7:00**\nZa farnosť (22. 06. 2025)\n\n**9:00**\n+ rodina Richtáriková a Kardošová | **DVADSIATA ÔSMA NEDEĽA V CEZROČNOM OBDOBÍ** |





Dnes je prvá nedeľa v mesiaci. Po svätých omšiach sa koná zbierka na potreby našej farnosti. Nech Pán odmení vašu ochotu podporovať našu farnoť aj takýmto spôsobom. Povzbudzujem vás však hlavne k modlitbe za duchovné obrodenie našej farnosti. To je to prvotné prečo sme tu, aby sme všetci rástli v úprimnom vzťahu k Bohu i k ľuďom. Všetko ostatné má svoje miesto až potom.
Pápežská nadácia ACN – Pomoc trpiacej Cirkvi – každý rok organizuje modlitbovú iniciatívu: Milión detí sa modlí ruženec. Jej cieľom je pozvať k modlitbe posvätného ruženca za mier a pokoj vo svete deti, ale nielen deti i všetkých nás. Svätý Páter Pio povedal: „Keď sa milión detí bude modliť ruženec, svet sa zmení.“
Do tejto iniciatívy sa zapojíme aj my v utorok 7. októbra na spomienku Ružencovej Panny Márie. Chcem srdečne pozvať všetky deti v utorok o 18.00 hod. do kostola, kde sa spoločne pomodlíme posvätný ruženec. Potom bude nasledovať detská svätá omša. Pozvanie platí osobitne pre deti prvoprijímajúce. 
Všetky deti tiež srdečne pozývame aj na eRko stretnutie, ktoré sa uskutoční v piatok o 17.00 hod. na fare. Odporúčam ho hlavne prvoprijímajúcim. Tešia sa na vás vaši animátori. 
Rozvedeným manželom, alebo manželom žijúcim v odluke, odporúčame púť do Šaštína, ktorá sa uskutoční v sobotu 11. októbra 2025. A takisto rozvedeným, ktorí po rozvode žijú sami, odporúčame duchovnú obnovu s názvom RozVEDENÍ K BOHU I., ktorá sa uskutoční v dňoch 24. - 26. októbra 2025 v Rodinkove v Belušských Slatinách. Bližšie informácie sú na nástenke. 
Na stojane s novinami i časopismi je nové číslo časopisu Naša Žilinská diecéza. Nájdete v ňom aktuálne informácie o dianí v našej diecéze. Taktiež o jubileu akolytov, ktorí nám osobitne rozdávajú sväté prijímanie, o bohato rozvinutej charitnej službe v našej diecéze či o živote na vzdialenom Islande, kde už vyše 20 rokov pôsobí náš spolubrat, Slovák, biskup Dávid Tencer, OFMCap. 
Vyslovujem srdečné poďakovanie skupinke, ktorá nám v uplynulom týždni poupratovala kostol a prispela na jeho potreby. V tomto týždni bude mať upratovanie kostola na starosti skupina č. 12.


