<!-- title: "Informácie o omšiach - 17. - 24. november" -->
<!-- date: "2024-11-17" -->

| Deň | Čas svätej omše | Liturgické slávenie |
| :---: | :---: | :---: |
| **Pondelok, 18. november** | **-** | **Pondelok 33. týždňa v Cezročnom období** |
| **Utorok, 19. november** | **17:30**\n+ Karol, Marián, Jozef, Margita | **Utorok 33. týždňa v Cezročnom období** |
| **Streda, 20. november** | **17:30**\n+ Ján Sedlák, Anna a Pavol Blaho, Pavol Kluka, Anna a Ján Sedlák | **Bl. Anny Kolesárovej, panny a mučenice, ľubovoľná spomienka** |
| **Štvrtok, 21. november** | **7:30**\nZa farnosť | **Obetovanie preblahoslavenej Panny Márie, spomienka** |
| **Piatok, 22. november** | **17:30**\n+ Roman | **Sv. Cecílie, panny a mučenice, spomienka** |
| **Sobota, 23. november** | **7:30**\nZa farnosť | **Sobota 33. týždňa v Cezročnom období** |
| **Nedeľa, 24. november** | **7:00**\n+ Milan Baláž\n\n**9:00**\n+ Rudolf, Štefánia, Ladislav | **TRIDSIATA ŠTVRTÁ NEDEĽA V CEZROČNOM OBDOBÍ\n\nNÁŠHO PÁNA JEŽIŠA KRISTA, KRÁĽA NEBA I ZEME** |


Všetky deti srdečne pozývame na eRko stretnutie, ktoré sa uskutoční v piatok 22. novembra o 16.00 hod. na fare. V rámci stretnutia prebehne talentová súťaž. Tešia sa na vás vaši animátori.

Budúca nedeľa bude nedeľou Nášho Pána Ježiša Krista, Kráľa neba i zeme. Je to posledná nedeľa v aktuálnom cirkevnom roku. Ako každý rok, po svätých omšiach sa bude konať zasvätenie ľudského pokolenia Najsvätejšiemu Srdcu Ježišovmu. Pri verejnom recitovaní modlitby Ježišu, Vykupiteľ náš môžeme získať úplné odpustky.

V kampani Sviečka za nenarodené deti, ktorá prebiehala v „dušičkových dňoch“, sa vyzbieralo 228 EUR. Za vaše milodary vám v mene Fóra života  vyslovujem úprimné Pán Boh zaplať.

V tomto týždni bude mať upratovanie kostola na starosti skupina č. 19. Skupinke, ktorá nám kostol upratala v uplynulom týždni vyslovujem srdečné  poďakovanie za službu i za milodary.
Nech Pán odmení každú vašu službu i milodar pre našu farnosť. Chcem poďakovať aj viacerým dobrodincom, ktorí za uplynulé tri mesiace na kostol a potreby farnosti venovali milodary v celkovej sume 2265 EUR. Sú v tom zarátané aj milodary, ktoré posielate na bankový účet našej farnosti. Srdečné poďakovanie patrí aj všetkým vám za milodary, ktoré venujete do zbierok a zvončekov.

Taktiež ďakujem aj tým, ktorí ste obnovili a upravili okolie sochy svätého Jozefa a tiež zabezpečili opravu potrubia, ktoré odvádza dažďové vody z vonkajšieho schodiska.
 
Osobitné poďakovanie patrí tiež pánovi kostolníkovi Šimonovi za inštaláciu nového plynového kotla pre náš farský kostol. Na konci tohto týždňa sme začali kúriť a myslím, že už teraz je v kostole citeľne teplejšie. Preto vás chcem aj poprosiť o spoluprácu, aby sme pozorne za sebou zatvárali dvere kostola, nech nám teplo zbytočne neuniká von. 







