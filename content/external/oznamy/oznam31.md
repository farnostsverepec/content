<!-- title: "Informácie o omšiach - 11. - 18. máj" -->
<!-- date: "2025-05-11" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 12. máj** | **7:30**\nZa farnosť (06. 04. 2025) | **Pondelok po 4. veľkonočnej nedeli** |
| **Utorok, 13. máj** | **18:30**\n+ František Drozd | **Preblahoslavenej Panny Márie Fatimskej,\nľubovoľná spomienka** |
| **Streda, 14. máj** | **18:30**\n+ Ivan, Alojz, Anna | **Sv. Mateja, apoštola, sviatok** |
| **Štvrtok, 15. máj** | **-** | **Štvrtok po 4. veľkonočnej nedeli** |
| **Piatok, 16. máj** | **18:30**\n+ Vasiľ, Anna, Vojtech | **Sv. Jána Nepomuckého, kňaza a mučeníka,\nspomienka** |
| **Sobota, 17. máj** | **7:30**\nInt. ord. (8.) | **Sobota po 4. veľkonočnej nedeli** |
| **Nedeľa, 18. máj** | **7:00**\nPoďakovanie za 70 rokov života a za\nzdravie a Božiu pomoc do ďalších\n\n**9:00**\n+ Jozef Baránek | **PIATA VEĽKONOČNÁ NEDEĽA** |


V dnešný deň sa osobitne modlíme za nové kňazské a rehoľné povolania. Prosme za mladých ľudí, aby mali odvahu a ochotu vykročiť za Pánom, keď ich volá do kňazskej služby alebo rehoľného života. Taktiež môžeme modlitbou, ale i finančne, podporiť bohoslovcov, ktorí sa pripravujú na svoju úlohu byť duchovnými pastiermi. Preto sa dnes po svätých omšiach uskutoční zbierka na kňazský seminár. V mene bohoslovcov a predstavených Kňazského seminára sv. Gorazda v Nitre vám za vaše milodary vyslovujem úprimné Pán Boh zaplať. Každú stredu ráno je v seminári slúžená svätá omša za všetkých dobrodincov.

V tomto týždni nás Pán obdaroval vyvolením nového pápeža Leva XIV. Modlime sa zaňho, nech ho Duch Svätý naplní svojimi darmi, aby nás vo viere, nádeji a láske viedol k Bohu. Po svätej omši zaspievame pápežskú hymnu a prednesieme krátku modlitbu za Svätého Otca.  
Všetky prvoprijímajúce deti pozývame na nácvik piesní, ktorý sa uskutoční v piatok o 17.00 hod. na fare. Deti sa potom zúčastnia aj na detskej svätej omši, ktorá bude o 18.30 hod. v kostole. Samozrejme, na svätú omšu pozývame aj všetky ostatné deti. 
V piatok po večernej svätej omši bude možnosť prežiť hodinu v adorácii pred Ježišom v Eucharistii. Všetkých vás srdečne pozývame k modlitbe.
V nedeľu 25. mája by sme radi v našej farnosti zorganizovali Deň rodiny - zábavno-športové popoludnie pre rodičov s deťmi. Bližšie informácie ešte oznámime. 
V tomto týždni bude mať upratovanie kostola na starosti skupina č. 19. Samozrejme, skupinke, ktorá nám kostol upratala v uplynulom týždni  vyslovujeme úprimné poďakovanie za ochotnú službu i milodary. 
 


