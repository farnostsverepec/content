<!-- title: "Informácie o omšiach - 15. - 22. jún" -->
<!-- date: "2025-06-15" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 16. jún** | **-** | **Pondelok 11. týždňa v Cezročnom období** |
| **Utorok, 17. jún** | **18:30**\n+ Elena Maslíková | **Utorok 11. týždňa v Cezročnom období** |
| **Streda, 18. jún** | **15:00**\n+ Janka Jakúbková (pohrebná) | **Streda 11. týždňa v Cezročnom období** |
| **Štvrtok, 19. jún** | **7:30**\nZa farnosť (19. 06. 2025)\n\n**18:30**\n+ Katarína a Ondrej Uríček| **NAJSVÄTEJŠIEHO KRISTOVHO TELA\nA KRVI, SLÁVNOSŤ** |
| **Piatok, 20. jún** | **18:30**\n+ Mária, Jozef, Pavlína | **Piatok 11. týždňa v Cezročnom období** |
| **Sobota, 21. jún** | **7:30**\nInt. ord. (11.) | **Sv. Alojza Gonzágu, rehoľníka, spomienka** |
| **Nedeľa, 22. jún** | **7:00**\n+ Ján\n\n**9:00**\n+ Anna a Emanuel | **DVANÁSTA NEDEĽA V CEZROČNOM OBDOBÍ** |


Prežívame Slávnosť Najsvätejšej Trojice, ktorej je zasvätený aj náš farský kostol. Buďme vďační Pánovi za dar tohto nášho chrámu, že máme medzi sebou miesto, na ktorom je osobitne medzi nami prítomný živý Boh. Radi doň čo najčastejšie prichádzajme čerpať Božie milosti do našich životov. 
Dnes sa po svätých omšiach koná aj výročná zbierka. Za vaše milodary vám vyslovujem úprimné Pán Boh zaplať.  
Vo štvrtok máme Slávnosť Najsvätejšieho Kristovho Tela a Krvi – Božie Telo. Sväté omše v tento deň budú ráno o 7.30 hod. a večer o 18.30 hod. V prípade priaznivého počasia oslávime toto veľké tajomstvo našej viery procesiou k oltárikom. Za nábožnú účasť na tejto procesii môžeme za obvyklých podmienok (svätá spoveď, sväté prijímanie a modlitba na úmysel Svätého Otca) získať úplné odpustky. Osobitne by som bol rád, keby sa tejto slávnosti zúčastnili prvoprijímajúce deti, ale aj ostatné, ktoré si môžu priniesť košíčky s lupienkami kvetov a budú ich sypať na cestu Ježišovi. 
Na stojane s novinami a časopismi si do rodín môžete vziať katechézu s názvom Premena srdca. Naše srdce sa potrebuje neustále meniť, aby sa pripodobňovalo Srdcu Ježišovmu, a aby sme jeho lásku dokázali prežívať aj v našich manželských a rodinných vzťahoch. V katechéze nájdeme aj zopár rád ako na to. 
Rímskokatolícka cyrilometodská bohoslovecká fakulta UK – Kňazský seminár sv. Gorazda v Nitre otvára pre pedagogických a odborných zamestnancov v budúcom akademickom roku 2025/26 rozširujúce štúdium učiteľstva náboženskej výchovy. Dvojročné štúdium bude prebiehať v externej forme a umožní získať aprobáciu na vyučovanie predmetu náboženská výchova. Prihlasovať sa dá do konca septembra 2025. Podrobnosti sú na webovej stránke fakulty: [uniba.sk](https://frcth.uniba.sk/studium/rozsirujuce-studium).
Vyslovujem srdečné poďakovanie skupinke, ktorá nám v uplynulom týždni poupratovala kostol a prispela na jeho potreby. V tomto týždni bude mať upratovanie kostola na starosti skupina č. 23.
Na záver chcem zo srdca poďakovať aj všetkým vám, ktorí ste sa pričinili o to, že sme mohli dnešné farské hody prežiť dôstojne a s radosťou. Nech vám Pán odmení každú aj tú najmenšiu službu pre našu farnosť.
 
 
  
 


