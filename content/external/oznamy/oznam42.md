<!-- title: "Informácie o omšiach - 27. - 03. august" -->
<!-- date: "2025-07-27" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 28. júl** | **-** | **Pondelok 17. týždňa v Cezročnom období** |
| **Utorok, 29. júl** | **18:30**\nZa zdravie a Božiu pomoc pre rodinu | **Sv. Marty, Márie a Lazára, spomienka** |
| **Streda, 30. júl** | **18:30**\nZa opustené duše v očistci | **Bl. Zdenky Cecílie Schelingovej, panny a\nmučenice, ľubovoľná spomienka** |
| **Štvrtok, 31. júl** | **7:30**\nInt. ord. (13.) | **Sv. Ignáca z Loyoly, kňaza, spomienka** |
| **Piatok, 1. august** | **18:30**\n+ Oľga, Anton, Anna, Vojtech,\nStanislav | **Sv. Alfonza Máriu de Liguori, biskupa a\nučiteľa Cirkvi, spomienka\n(prvý piatok v mesiaci)** |
| **Sobota, 2. august** | **-** | **Preblahoslavenej Panny Márie v sobotu,\nľubovoľná spomienka** |
| **Nedeľa, 3. august** | **7:00**\nPoďakovanie za 80 rokov života a\nprosba o ďalšiu Božiu pomoc\n\n**9:00**\nZa zdravie, šťastný pôrod a zdravé\ndieťatko | **OSEMNÁSTA NEDEĽA V CEZROČNOM OBDOBÍ** |


Dnes slávime Svetový deň starých rodičov a seniorov. Oni sú pamäťou národa a pokladnicou životnej múdrosti. Prejavme im svoju lásku a pozornosť. Navštívme ich, zatelefonujme, porozprávajme sa, potešme ich nejakou maličkosťou a podobne. Tým, ktorí sú už vo večnosti, venujme modlitbu.
V tomto týždni máme prvý piatok v mesiaci. Spovedať budem pred svätými omšami. Osobitne v stredu od 17.30 hod. a v piatok od 17.00 hod. Na prvý piatok od 17.00 hod. bude vystavená Najsvätejšia Sviatosť Oltárna k poklone a po svätej omši bude prvopiatková pobožnosť. 
Našich starých a chorých navštívim už v stredu dopoludnia od 10.00 hod. Prosím, keby ste im to oznámili. 
Oznamujeme, že odchod autobusu na fatimskú pobožnosť do Rajeckej Lesnej bude na budúcu v sobotu (2. augusta) ráno o 8.30 hod. z parkoviska pod kostolom. Ešte stále sú voľné miesta a je možnosť sa prihlásiť. Preto prosím tých, ktorí ešte zvažujete svoju účasť, aby ste sa prihlásili čím skôr. V sobotu ráno tu v kostole svätá omša nebude.
V sobotu 2. augusta môžeme vo všetkých katedrálnych, farských a františkánskych kostoloch a v bazilikách „minor“ získať úplné odpustky tzv. „Porciunkuly“. Skutok, ktorý je predpísaný na získanie odpustkov, je nábožná návšteva kostola spojená s modlitbou Pána (Otče náš) a vyznaním viery (Verím v Boha). Taktiež treba splniť tri podmienky: svätá spoveď, sväté prijímanie a modlitba na úmysel Svätého Otca (napr. Otče nás, Zdravas a Sláva). Ktorí môžeme, využime aj toto dobrodenie Božích milostí, ktoré nám Pán ponúka cez svoju Cirkev.
Taktiež v sobotu 2. augsta sa v Skalnom sanktuáriu Božieho milosrdenstva na Hore Butkov uskutoční Benefičný koncert Kandráčovcov a Vlasty Mudríkovej na podporu misijných diel pápeža Leva v africkej Rwande. Podujatie začne o 18.00 hod. Viac informácií nájdete na nástenke. 
Na budúcu nedeľu, ktorá bude prvá v mesiaci, sa bude konať zbierka na potreby našej farnosti. 
Vyslovujem srdečné poďakovanie skupinke, ktorá nám v uplynulom týždni poupratovala kostol a prispela na jeho potreby. V tomto týždni bude mať upratovanie kostola na starosti skupina č. 2.
