<!-- title: "Informácie o omšiach - 22. - 29. december" -->
<!-- date: "2024-12-22" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 23. december** | **-**\nZa zdravie a Božie požehnanie pre brata | **Pondelok po 4. adventnej nedeli** |
| **Utorok, 24. december** | **-**\nZa Božiu pomoc pri operácii | **Utorok po 4. adventnej nedeli** |
| **Streda, 25. december** | **0:00**\nZa farnosť\n\n**7:00**\nZa dobrodincov farnosti\n\n**9:00**\n+ Stanislav Ďurovec | **NARODENIE PÁNA, SLÁVNOSŤ** |
| **Štvrtok, 26. december** | **7:00**\n+ štefan Biel\n\n**9:00**\n+ Ján Hoždora | **Sv. Štefana, prvého mučeníka, sviatok** |
| **Piatok, 27. december** | **17:30**\n+ Štefan Gallo | **Sv. Jána, apoštola a evanjelistu, sviatok** |
| **Sobota, 28. december** | **7:30**\n+ Štefánia, Štefan, Miroslav Krčmárik | **Sv. neviniatok, mučeníkov, sviatok** |
| **Nedeľa, 29. december** | **7:00**\n+ Štefan, Antónia, Emil, Jozef, Veronika\n\n**9:00**\n+ Ladislav | **SVÄTEJ RODINY JEŽIŠA, MÁRIE A JOZEFA, sviatok** |


Dnes bude v našej farnosti spoločná predvianočná svätá spoveď. Spovedať prídu viacerí kňazi, a to od 13.00 hod. do 14.30 hod. Prosím, využime tento ponúkaný čas. Posledná možnosť svätej spovede bude ešte zajtra v Považskej Bystrici od 17.00 hod. do 18.00 hod. Pozvime a povzbuďme k svätej spovedi všetkých členov našich rodín. Počas svätej spovede sa bude rozdávať sväté prijímanie. Prijať ho však môžu len tí, ktorí neboli na svätom prijímaní pri raňajších svätých omšiach.

Pri východoch z kostola si môžete zakúpiť vianočné sviece s motívom Betlehema, ktoré sú vhodné na vianočný stôl alebo ako pekný darček. Cena jednej sviece je 5 EUR.

Na Štedrý deň (24. decembra) od 8.00 hod. do 15.00 hod. bude otvorená predsieň farského kostola, v ktorej si môžete vziať Betlehemské svetlo.

Na prelome utorka a stredy, o polnoci, začneme svätou omšou prežívať Slávnosť Narodenia Pána. V stredu po ranných svätých omšiach sa bude konať výročná zbierka. Za vaše milodary vám vyslovujem úprimné Pán Boh zaplať. Popoludní o 15.00 hod. vás pozývam na modlitbu Korunky k Božiemu milosrdenstvu spojenú s osobitným požehnaním pri Betleheme.

Vo štvrtok máme sviatok sv. Štefana, prvého mučeníka. Sväté omše budú tak ako bývajú v nedeľu (7.00 hod. a 9.00 hod.).

Na budúcu nedeľu budeme sláviť sviatok Svätej rodiny Ježiša, Márie a Jozefa. Pri svätých omšiach požehnáme naše rodiny a manželia si budú môcť obnoviť svoj manželský súhlas.

Iste viete, že na Štedrý večer sa v Ríme začne riadny Jubilejný rok 2025, ktorý vyhlásil pápež František. Na diecéznej úrovni sa podľa jeho priania jubilejný rok otvorí v nedeľu 29. decembra. Je to výnimočná udalosť spojená s putovaním do katedrály, ktorá má byť znakom nádeje, osvetlená Božím slovom. Prijmite preto srdečné pozvanie do Katedrály Najsvätejšej Trojice v Žiline, v nedeľu Svätej rodiny, 29. decembra, na slávnosť, ktorú bude o 10.30 hod. celebrovať otec biskup Tomáš. Manželia, ktorí sa tejto slávnosti zúčastnia, si budú môcť pred diecéznym biskupom obnoviť svoje manželské sľuby a dostanú osobitné požehnanie.

V tomto týždni by som o upratovanie kostola poprosil nasledovné skupinky. Skupinka č. 25 keby mohla upratať kostol v priebehu zajtrajška, prípadne utorka. A ku koncu týždňa poprosím o upratovanie skupinku č. 26. Skupinkám, ktoré nám kostol upratali v uplynulom týždni vyslovujem úprimné Pán Boh zaplať za službu i za milodary.

Dostali sme upozornenie z Policajného zboru SR, aby sme boli opatrní a zodpovední pri pohybe na verejných komunikáciách počas tmy a snažili sa nosiť reflexné prvky, nakoľko sa množí počet nehôd a nešťastných udalostí. 
