<!-- title: "Informácie o omšiach - 13. - 20. apríl" -->
<!-- date: "2025-04-13" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 7. apríl** | **7:30**\n+ Františka Pekarová | **Pondelok Svätého týždňa** |
| **Utorok, 8. apríl** | **-** | **Utorok Svätého týždňa** |
| **Streda, 9. apríl** | **18:30**\n+ Marián a Irena (Puček) | **Streda Svätého týždňa** |
| **Štvrtok, 10. apríl** | **17:30**\nPoďakovanie za dar kňazstva\na Eucharistie | **ŠTVRTOK PÁNOVEJ VEČERE\n(ZELENÝ ŠTVRTOK)** |
| **Piatok, 11. apríl** | **15:00** | **PIATOK UTRPENIA PÁNA\n(VEĽKÝ PIATOK)\nBoží hrob do 20.00 hod.** |
| **Sobota, 12. apríl** | **19:30**\nZa farnosť (06. 04. 2025) | **SVÄTÁ SOBOTA (BIELA SOBOTA)\nBoží hrob od 10.00 hod. do 19.00 hod.** |
| **Nedeľa, 13. apríl** | **7:00**\nZa farnosť (20. 04. 2025)\n\n**9:00**\n+ Ivan a + rod. Haviarová, Bielová a Rajníková | **VEĽKONOČNÁ NEDEĽA PÁNOVHO\nZMŔTVYCHVSTANIA** |


Zbierka na pomoc prenasledovaným kresťanom a utečencom vyniesla 368,70 EUR. Za vaše milodary na podporu kresťanov v Sýrii, Libanone a v Iraku vám vyslovujem úprimné Pán Boh zaplať. 
Pobožnosť krížovej cesty sa dnes výnimočne pomodlíme po svätej omši, ktorá bude o 9.00 hod. 
Dnes popoludní sa v našej farnosti koná spoločná svätá spoveď. Viacerí kňazi budú spovedať od 13.00 hod. do 14.30 hod. Prosím, využime túto možnosť a neodkladajme si svätú spoveď na poslednú chvíľu. Povzbuďme k svätej spovedi aj ostatných členov našich rodín. Počas svätej spovede sa bude rozdávať aj sväté prijímanie. Prijať ho môžu len tí, ktorí neboli na svätom prijímaní teraz pri svätej omši. 
Ako bolo vyhlásené minulú nedeľu, po svätej omši si pri východoch z kostola môžete za dobrovoľný príspevok zakúpiť voskové odliatky Kristovej trpiacej tváre. Sú vhodné ako darček, ale aj ako pripomienka Ježišovho utrpenia, ktoré podstúpil z lásky k nám, aby sme raz mohli uzrieť jeho tvár. 
Zajtra dopoludnia od 10.00 hod. navštívim našich starých a chorých, ku ktorým chodievam na prvé piatky, ale aj ostatných, ktorých ste mi nahlásili. 
V stredu počas večernej svätej omše budem vysluhovať sviatosť pomazania chorých našim starým a chorým bratom a sestrám. Túto sviatosť môžu prijať tí, ktorí dovŕšili vek 60 rokov alebo aj mladší, ktorí sa nachádzajú v stave vážnej choroby. V stredu bude hodinu pred svätou omšou (teda od 17.30 hod.)  ešte možnosť pristúpiť ku svätej spovedi. 
Na Zelený štvrtok si pripomíname ustanovenie sviatosti kňazstva a Eucharistie. Večerná svätá omša na pamiatku Pánovej večere bude o 17.30 hod. Po jej skončení bude možnosť zotrvať v tichej modlitbe pri Ježišovi v Getsemanoch do 20.00 hod. 
Veľký piatok je dňom, kedy si pripomíname utrpenie a smrť Pána Ježiša. Je to deň prísneho pôstu v celej Cirkvi. Prísny pôst znamená iba raz za deň sa dosýta najesť a v priebehu dňa je možnosť dvakrát prijať trochu pokrmu. Tento pôst zaväzuje všetkých plnoletých až do začatia šesťdesiateho roku. Zdržiavanie sa mäsa zaväzuje tých, ktorí dovŕšili štrnásty rok a starších. Veľkopiatočné obrady začnú o 15.00 hod. Po ich ukončení bude možnosť poklony v Božom hrobe do 20.00 hod. a potom bude pobožnosť krížovej cesty. 
Na Bielu sobotu, kedy si pripomíname Kristovo zotrvanie v hrobe, bude možnosť navštíviť Boží hrob dopoludnia od 10.00 do 19.00 hod. Veľkonočnú vigíliu začneme požehnaním ohňa pri kostole o 19.30 hod.
Počas tohto Veľkonočného trojdnia je liturgia (bohoslužba) slávená čo najbohatším spôsobom, teda vyžaduje si svoj čas. Preto si, prosím, nenosme na ňu hodinky, ale srdce ochotné oslavovať Pána.
Budúca nedeľa je najväčším sviatkom nás kresťanov – Veľkonočná nedeľa Pánovho zmŕtvychvstania. Po svätých omšiach bude výročná zbierka. 
Chcem vysloviť srdečné poďakovanie skupinke, ktorá nám v uplynulom týždni  upratala kostol. Taktiež aj ochotným farníčkam, ktoré k sviatkom v týždni tu v kostole upratali a vyčistili aj miesta a predmety, ktoré sa v priebehu bežného upratovania nerobia. V nasledujúcom týždni by sme o upratovanie kostola poprosili skupinu č. 15. 
