<!-- title: "Informácie o omšiach - 28. - 05. október" -->
<!-- date: "2025-09-29" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 29. september** | **-** | **Sv. Michala, Gabriela a Rafaela,\narchanjelov, sviatok** |
| **Utorok, 30. september** | **18:30**\nZa opustené duše v očistci | **Sv. Hieronyma, kňaza a učiteľa Cirkvi,\nspomienka** |
| **Streda, 1. október** | **18:30**\n+ Jozef, Pavol, Milan, Mária | **Sv. Terézie od Dieťaťa Ježiša (z Lisieux),\npanny a učiteľky Cirkvi, spomienka** |
| **Štvrtok, 2. október** | **7:30**\nZa obrátenie hriešnikov | **Sv. anjelov strážcov, spomienka** |
| **Piatok, 3. október** | **18:30**\nZa zdravie a Božiu pomoc pre rodinu | **Piatok 26. týždňa v Cezročnom období\n(Prvý piatok v mesiaci)** |
| **Sobota, 4. október** | **7:30**\nInt. ord. (15.) | **Sv. Františka Assiského, spomienka** |
| **Nedeľa, 5. október** | **7:00**\n+ Anna, Ján, Marián, Ján,\nŠtefánia Horečná, Miroslav Drozd\n\n**9:00**\nZa zdravie a Božie požehnanie pre\nružencové sestry a ich rodiny | **DVADSIATA SIEDMA NEDEĽA V CEZROČNOM OBDOBÍ** |





Zbierka na kňazský seminár, ktorá sa konala minulú nedeľu, vyniesla 313,90 EUR. V mene bohoslovcov i predstavených Kňazského seminára sv. Gorazda v Nitre vám za vaše milodary vyslovujem úprimné poďakovanie.
V tomto týždni máme prvý piatok v mesiaci. Spovedať budem pred svätými omšami, osobitne v stredu od 17.30 hod. a v piatok od 17.00 hod. Na prvý piatok bude od 17.00 hod. vyložená Najsvätejšia Sviatosť Oltárna k poklone a po večernej svätej omši prvopiatková pobožnosť.
Starých a chorých, ku ktorým pravidelne chodievam, navštívim na prvý piatok dopoludnia od 10.00 hod.
Sobota bude prvá v mesiaci. Pred rannou svätou omšou o 6.45 hod. sa pomodlíme fatimský ruženec.  
V tomto týždni začneme prežívať mesiac október, ktorý je osobitným spôsobom zasvätený Panne Márii a modlitbe posvätného ruženca. Venujme tejto modlitbe osobitnú pozornosť aj v našich rodinách a vyprosujme si pomoc a orodovanie našej nebeskej Matky. 
Všetkých rozvedených manželov, ktorí žijú sami alebo v nových vzťahoch, a manželov žijúcich v odluke, pozývame na Púť za svetlom radosti do Šaštína. Uskutoční sa v sobotu 11. októbra 2025. V programe je spoločná modlitba, svätá omša, vzájomné zdieľanie aj zaujímavá prednáška psychologičky s názvom "Nerezignuj na lásku". Viac informácií nájdete na nástenke.  
Pre rozvedených, ktorí po rozvode žijú sami, je v ponuke duchovná obnova s názvom rozVEDENÍ K BOHU I. Uskutoční sa v dňoch 24. - 26. októbra 2025 v Rodinkove v Belušských Slatinách. Témou obnovy je: „Prijatie svojej situácie  a odpustenie.“ Je možné prísť aj s deťmi, o ktoré sa postarajú animátori. Prihlasovanie prebieha cez formulár, korý je na internetovej stránke Rodinkova. Bližšie informácie nájdete aj na výveske. 
Počas budúceho víkendu 4. - 5. októbra 2025 sa na pútnickom mieste Hora Živčáková pri Turzovke, pri príležitosti 10. výročia posvätenia Kostola Panny Márie Matky Cirkvi, uskutoční jesenná púť. Ďalšie informácie a presný program púte nájdete na výveske. 
Budúca nedeľa je prvá v mesiaci. Po svätých omšiach bude zbierka pre potreby našej farnosti.
Na stolíku s novinami a časopismi si môžete vziať ďalšiu jubilejnú katechézu pre rodiny s názvom: Každý je darom.
V sakristii sú ešte k dispozícii prihlášky na prípravu k sviatosti birmovania. Prosím birmovancov, aby ich vyplnené priniesli do konca septembra. 
Chcem vyjadriť srdečné poďakovanie tým, ktorí ste sa v pondelok zúčastnili brigády na úprave a čistení okolia kostola. Nech vám Pán odmení vašu ochotu i úsilie. 
Vyslovujem srdečné poďakovanie skupinke, ktorá nám v uplynulom týždni poupratovala kostol a prispela na jeho potreby. V tomto týždni bude mať upratovanie kostola na starosti skupina č. 11.


