<!-- title: "Informácie o omšiach - 8. - 15. jún" -->
<!-- date: "2025-06-08" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 9. jún** | **18:30**\n+ Anna, František, Helena Baránek | **Preblahoslavenej Panny Márie, Matky\nCirkvi, spomienka** |
| **Utorok, 10. jún** | **-** | **Utorok 10. týždňa v Cezročnom období** |
| **Streda, 11. jún** | **18:30**\n+ Ľuboš Čižmár | **Sv. Barnabáša, apoštola, spomienka** |
| **Štvrtok, 12. jún** | **7:30**\n+ Štefan | **Nášho Pána Ježiša Krista, najvyššieho a\nvečného kňaza, sviatok** |
| **Piatok, 13. jún** | **18:30**\n+ vdp. Anton Kubica, dekan | **Sv. Antona Paduánskeho, kňaza a učiteľa\nCirkvi, spomienka** |
| **Sobota, 14. jún** | **7:30**\nZa farnosť (20. 04. 2025) | **Preblahoslavenej Panny Márie v sobotu,\nľubovoľná spomienka** |
| **Nedeľa, 15. jún** | **7:00**\nZa farnosť (15. 06. 2025)\n\n**9:00**\nZa staviteľov kostola a všetkých,\nktorí akokoľvek pomáhali pri jeho\nvýstavbe | **SLÁVNOSŤ NAJSVÄTEJŠEJ TROJICE\n(Slávnosť titulu nášho farského chrámu)** |


Dnešným dňom končíme prežívanie Veľkonočného obdobia. Od zajtra nám začína obdobie Cez rok. Namiesto modlitby *Raduj sa, nebies Kráľovná* sa počas neho modlíme modlitbu *Anjel Pána*. 
V našej krajine býva zvykom sláviť aj Svätodušný pondelok. Z rozhodnutia Svätého Otca Františka je tento deň už niekoľko rokov zároveň spomienkou Panny Márie, Matky Cirkvi. Svätá omša v pondelok bude o 18.30 hod. V utorok svätá omša nebude. 
Všetky deti srdečne pozývame na eRko stretnutie, ktoré sa uskutoční v piatok 13. júna o 17.00 hod. na fare. Bude to posledné stretnutie pred letnými prázdninami. Tešia sa na vás vaši animátori. 
V piatok 13. júna v Kostole Sedembolestnej Panny Márie v Žiline na Vlčincoch otec biskup Tomáš vysvätí pre službu v našej diecéze päť nových diakonov a v sobotu 14. júna troch novokňazov. Srdečne nás pozýva k modlitbe za svätencov. Preto vás pozývam v piatok po večernej svätej omši prežiť hodinu v modlitbe pred Ježišom v Eucharistii. Počas tohto času sa budeme modliť aj za týchto mladých mužov, aby boli svedomití v činnosti, láskaví v službe a vytrvalí v modlitbe.  
Budúca nedeľa je Slávnosť Najsvätejšej Trojice. Oslávime tak aj titul nášho farského kostola, čiže farské hody. Po svätých omšiach bude hodová zbierka. Chcel by som tiež poprosiť ochotných farníkov, ktorí by mohli na nedeľu pripraviť sladké či slané dobroty, aby sme si po svätej omši mohli urobiť malé pohostenie.
Na stojane s novinami a časopismi si môžete zakúpiť časopis Naša Žilinská diecéza. Zaznamenal som zvýšený záujem o tento časopis, preto sme ho objednali o niečo viac. Nájdete v ňom informácie o aktuálnom dianí v našej diecéze, ale tiež aj mnoho podnetných článkov, ktoré prehlbujú poznanie našej viery a náš duchovný rast. Časopis vrelo odporúčam. 
Pre tých, ktorí po rozvode žijú v nových vzťahoch, je v ponuke duchovná obnova s názvom: rozVEDENÍ k BOHU. Uskutoční sa v dňoch 20. - 22. júna v Rodinkove v Belušských Slatinách. Na túto duchovnú obnovu je možné prísť aj s deťmi, o ktoré sa postarajú animátori. Bližšie informácie a kontakt na prihlásenie nájdete na nástenke. 
Farnosť Považská Bystrica - Rozkvet vás srdečne pozýva na sprevádzanie manželov v prvých rokoch manželstva (maximálne do 10. roka manželstva) s názvom SPOLU RÁSŤ. Prvé stretnutie sa uskutoční 21. septembra 2025 v Pastoračnom centre pri kostole na Rozkvete. Je možné prísť aj s deťmi, o ktoré sa postarajú animátori. Na akciu je potrebné sa prihlásiť u pátrov Saletínov do 30. júna. Termíny, témy stretnutí a kontakt na prihlásenie nájdete na nástenke. 
Vyslovujem srdečné poďakovanie skupinke, ktorá nám v uplynulom týždni poupratovala kostol a prispela na jeho potreby. V tomto týždni bude mať upratovanie kostola na starosti skupina č. 22.
 
 
  
 


