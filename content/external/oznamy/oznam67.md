<!-- title: "Informácie o omšiach - 11. - 18. január" -->
<!-- date: "2025-01-11" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 12. január** | **-** | **Pondelok 1. týždňa v Cezročnom období** |
| **Utorok, 13. január** | **17:30**\nZa duše v očistci | **Utorok 1. týždňa v Cezročnom období** |
| **Streda, 14. január** | **17:30**\n+ Janka | **Streda 1. týždňa v Cezročnom období** |
| **Štvrtok, 15. január** | **7:30**\nInt. ord. (3.) | **Štvrtok 1. týždňa v Cezročnom období** |
| **Piatok, 16. január** | **17:30**\n+ Karol, Františka, Jana | **Piatok 1. týždňa v Cezročnom období** |
| **Sobota, 17. január** | **7:30**\nZa zdravie a Božiu pomoc pre Andreu a Emíliu | **Sv. Antona, opáta, spomienka** |
| **Nedeľa, 18. január** | **7:00**\nZa farnosť (18. 01. 2026)\n\n**9:00**\n+ Jozef a Mária | **DRUHÁ NEDEĽA V CEZROČNOM OBDOBÍ** |





Dnešným dňom sa v Cirkvi končí Vianočné obdobie. Od zajtra až do Popolcovej stredy budeme prežívať liturgické obdobie Cez rok. Vianočná výzdoba môže zostať až do sviatku Obetovania Pána (2. február). 
V piatok o 17.30 hod. srdečne pozývam na svätú omšu všetkých našich birmovancov (teda obe skupinky naraz). Budeme spoločne sláviť svätú omšu a objavovať krásu Božej starostlivosti o nás, ktorá je ukrytá  v Desatore Božích prikázaní. 
Od budúcej nedele 18. januára budeme v Cirkvi prežívať Týždeň modlitieb za jednotu kresťanov. Viac informácií vám odovzdám na budúcu nedeľu. 
Komisia pre mládež Žilinskej diecézy pozýva mladých na Ples mládeže Žilinskej diecézy – Hollywood Night, ktorý sa uskutoční v sobotu 31. januára 2026 v sále pod kostolom v Žiline na Vlčincoch (Agentúra Sofia). Cena lístka je 40 € pre študentov a 50 € pre pracujúcich. Registrácia prebieha online. Odkaz na prihlásenie a viac informácií nájdete na Instagrame @za_mladych,  na Facebooku Mládež Žilinskej diecézy alebo na nástenke. 
Chcem zo srdca poďakovať všetkým, ktorí ste sa pričinili o krásne prežívanie vianočného obdobia v našej farnosti. Tým, ktorí ste kostol vyčistili a vyzdobili; tým, ktorí posluhujete a pomáhate pri bohoslužbách; pánovi organistovi a tým, ktorí nám slúžia spevom. Osobitne chcem poďakovať aj foklórnemu súboru Veselie i zboru zloženému z našich farníkov, ktorí sa k nim pridali. Veľká vďaka patrí našim deťom, ktoré nám zakoledovali Dobrú novínu i tým, ktorí s nimi program nacvičili. Srdečné poďakovanie patrí aj speváckemu zboru Panny Márie La Salettskej z farnosti Považská Bystrica – Rozkvet za veľmi príjemné i duchovne obohacujúce sprevádzanie novoročnej svätej omše i následný koncert. A samozrejme, poďakovanie patrí i vám, ktorí si vážite, že pre vás niekto niečo pripravuje na úkor svojho času i rodiny, a zúčastnili ste sa na týchto podujatiach. 
Vyslovujem srdečné poďakovanie skupinke, ktorá nám v uplynulom týždni poupratovala kostol a prispela na jeho potreby. V tomto týždni bude mať upratovanie kostola na  starosti skupina č. 1.



