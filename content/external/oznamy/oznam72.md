<!-- title: "Informácie o omšiach - 15. - 22. február" -->
<!-- date: "2025-02-15" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 16. február** | **-** | **Pondelok 6. týždňa v Cezročnom období** |
| **Utorok, 17. február** | **17:30**\n+ Zdenko, Anna, Augustín | **Utorok 6. týždňa v Cezročnom období** |
| **Streda, 18. február** | **17:30**\n+ Karol, Julianna, Dušan | **POPOLCOVÁ STREDA\n(Deň pokánia a zdržiavania sa mäsitého pokrmu)** |
| **Štvrtok, 19. február** | **7:30**\nInt. ord. (5.) | **Štvrtok po Popolcovej strede** |
| **Piatok, 20. február** | **17:00**\nPoďakovanie za spoločné rokyživota\na za Božiu pomoc do ďalších rokov | **Piatok po Popolcovej strede** |
| **Sobota, 21. február** | **7:30**\nZa farnosť (15. 02. 2026) | **Sobota po Popolcovej strede** |
| **Nedeľa, 22. február** | **7:00**\nZa farnosť (22. 02. 2026)\n\n**9:00**\n+ Miroslav | **PRVÁ PÔSTNA NEDEĽA** |





Pomaly nám končí fašiangové obdobie – čas hodovania a zábav. Nastáva čas, aby sme sa stíšili, pozreli do svojho vnútra, ale aj odprosovali Pána za hriechy tak naše ako i za hriechy celej spoločnosti. Preto vás v utorok po večernej svätej omši pozývame prežiť hodinu v prítomnosti Ježiša v Eucharistii. Budeme odprosovať jeho Božské Srdce a zmierení s ním vstúpime do prežívania pôstn.
V stredu je Popolcová streda – začiatok Pôstneho obdobia. Je to deň pokánia, prísneho pôstu a zdržiavania sa mäsitého pokrmu v celej Cirkvi. Pôst znamená iba raz za deň sa dosýta najesť a v priebehu dňa je možnosť dvakrát prijať trochu pokrmu. Tento pôst zaväzuje všetkých plnoletých až do začatia šesťdesiateho roku. Zdržiavanie sa mäsa zaväzuje tých, ktorí dovŕšili štrnásty rok a starších. Svätá omša bude o 17.30 hod. Pri nej budeme na znak kajúcnosti poznačení požehnaným popolom. 
Všetky deti srdečne pozývame na eRko stretnutie, ktoré sa uskutoční v piatok o 16.00 hod. na fare. Deti sa potom zúčastnia aj na detskej svätej omši, ktorá bude výnimočne už o 17.00 hod. Je potrebné, nutné, ba až povinné, aby sa tejto detskej svätej omše zúčastnili všetky prvoprijímajúce deti. Dostanú totiž texty piesní, ktoré budú spievať pri slávnosti prvého svätého prijímania. Dôrazne žiadam rodičov, aby sa postarali o ich účasť na svätej omši. 
V pôstnom období budú tiež bývať aj pobožnosti krížovej cesty, a to v piatok o 16.45 hod. a v nedeľu o 14.00 hod. Výnimkou je tento piatok, kedy krížová cesta začne už o 16.15 hod., keďže svätá omša bude výnimočne už o 17.00 hod.
Na budúcu nedeľu sa pri sv. omšiach bude konať zbierka na charitu. Diecézna charita Žilina vás pozýva podporiť jej službu a činnosť. Ďakujeme, že svojimi modlitbami, materiálnou pomocou i finančnou podporou stojíte pri človeku v núdzi.
Cirkevná základná škola sv. Augustína v Považskej Bystrici pripravuje deň otvorených dverí, ktorý sa uskutoční 11. marca 2026. Bližšie informácie nájdete na internetovej stránke školy alebo na plagáte, ktorý je na nástenke. 
V nasledujúcom týždni poprosíme o upratovanie kostola skupinku č. 6. Skupinke, ktorá nám kostol poupratovala v uplynulom týždni, zo srdca ďakujeme za službu i za milodary.






