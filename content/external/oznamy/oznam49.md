<!-- title: "Informácie o omšiach - 14. - 21. september" -->
<!-- date: "2025-09-14" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 15. september** | **9:00**\n+Jozef | **SEDEMBOLESTNEJ PANNY MÁRIE,\nPATRÓNKY SLOVENSKA, SLÁVNOSŤ** |
| **Utorok, 16. september** | **-** | **Sv. Kornela, pápeža, a Cypriána, biskupa,\nmučeníkov, spomienka** |
| **Streda, 17. september** | **15:00**\n+ Štefánia Martišíková (pohrebná)í | **Streda 24. týždňa v Cezročnom období** |
| **Štvrtok, 18. september** | **7:30**\nZa duše v očistci | **Štvrtok 24. týždňa v Cezročnom období** |
| **Piatok, 19. september** | **18:30**\n+ Helena a Karol | **Piatok 24. týždňa v Cezročnom období\n(Omšový formulár: Na poďakovanie za úrodu)** |
| **Sobota, 20. september** | **7:30**\nZa zdravie a Božiu pomoc pre Annu | **Sv. Andreja Kima Taegona, kňaza, Pavla\nChonga Hasanga a spoločníkov, mučeníkov,\nspomienka** |
| **Nedeľa, 21. september** | **7:00**\n+ František, Rozália, Jaroslav,\nFrantišek\n\n**9:00**\nPavol a Jaroslav | **DVADSIATA PIATA NEDEĽA V CEZROČNOM OBDOBÍ** |





Dnes sa náš Svätý Otec Lev XIV. dožíva 70 rokov. Modlime sa za neho, nech ho Pán obdarí pevným zdravím a darmi Ducha Svätého, aby nás bezpečne viedol po ceste k Bohu. Urobíme tak aj v závere svätej omše a po požehnaní zaspievame pápežskú hymnu. 
Vyslovujem srdečné poďakovanie skupinke, ktorá nám v uplynulom týždni poupratovala kostol a prispela na jeho potreby. V tomto týždni bude mať upratovanie kostola na starosti skupina č. 9.
Zajtra máme Slávnosť Sedembolestnej Panny Márie, patrónky Slovenska. Ako jedna farská rodina ju oslávime svätou omšou, ktorá bude o 9.00 hod. Modlime sa za celý náš národ o dar múdrosti. Aby sme verili, že silu, nádej a svetlo aj uprostred ťažkostí doby, nájdeme u našej nebeskej Matky, ktorá nás bezpečne vedie ku svojmu Synovi. A podľa tejto viery aby sme aj žili. 
V piatok po večernej svätej omši vás pozývame prežiť hodinu v modlitbe a adorácii pred Ježišom v Eucharistii. Nájdime si pre neho čas, aby sme si vyprosovali jeho požehnanie a milosti do našich životov. 
V tomto týždni v stredu, v piatok a v sobotu máme jesenné kántrové dni – teda dni, kedy sa zvlášť modlíme a postíme na osobitné úmysly. Obsahom týchto kántrových dní je poďakovanie za úrodu. Poďakujme Pánovi za to, že nám aj tohto roku požehnal novú úrodu. 
Na budúcu nedeľu sa po svätých omšiach bude konať jesenná zbierka na kňazský seminár. Aj takouto formou môžeme podporiť Kňazský seminár sv. Gorazda v Nitre, kde sa pripravujú bohoslovci pre kňazskú službu aj v našej diecéze. 
Žilinská diecéza a farnosť Višňové nás pozývajú na Diecéznu púť mužov, ktorá sa uskutoční 21. septembra 2025 vo Višňovom za účasti apoštolského nuncia na Slovensku J. E. Mons. Nicolu Girasoliho. Bližšie informácie o programe púte nájdete na nástenke. 
Ako minulý rok, aj teraz, deti, ktoré navštevujú základnú školu tu vo Sverepci dostali slovníčky s názvom Malý misionár – s radosťou pôjdeme do domu Pánovho. Každú nedeľu po svätej omši si môžu prísť vziať do sakristie samolepku, ktorú si nalepia do svojho slovníčka. V slovníčku je aj citát z nedeľného evanjelia a krátke predsavzatie, ktoré môžu deti počas týždňa uskutočniť. Zostalo mi ešte pár slovníčkov, ak by chceli aj iné deti, slovníčky sú k dispozícii.
Začali sme nový školský rok a s ním aj vzdialenú prípravu našich tretiakov na prvé sväté prijímanie. Jej súčasťou je aj účasť na nedeľnej svätej omši a na detských svätých omšiach, ktoré budú vždy podľa vyhlásenia. Veľmi mi záleží na tom, aby sa deti svätých omší zúčastňovali. Potrebujú si vybudovať vzťah k Ježišovi, ku svätej omši, ku chrámu. Aby sa tu potom necítili cudzo a nevedia ako sa správať. Preto prosím rodičov prvoprijímajúcich detí, aby na to dohliadli. Tým rodičom, ktorí pozabudli na to, čo sľúbili pri krste, to, prosím, pripomeňme. 
Radi by sme znova začali aj prípravu našich mladých na prijatie sviatosti birmovania. V sakristii si môžete prevziať prihlášky. Na prípravu sa môžu prihlásiť terajší deviataci a starší. Vyplnené prihlášky treba odovzdať do konca septembra. Prosím, povzbuďte mladých k prijatiu tejto sviatosti, ale nenúťte ich. Každá sviatosť predpokladá slobodnú vôľu človeka. Ak by sa našli aj starší či dospelí, ktorí túto sviatosť ešte neprijali, neváhajte ma kontaktovať. 


