<!-- title: "Informácie o omšiach - 23. - 30. november" -->
<!-- date: "2025-11-23" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 24. november** | **-** | **Sv. Andreja Dung-Laka, kňaza, a\nspoločníkov, mučeníkov, spomienka** |
| **Utorok, 25. november** | **17:30**\n+ Milan Baláž | **Sv. Kataríny Alexandrijskej, panny a\nmučenice, ľubovoľná spomienka** |
| **Streda, 26. november** | **17:30**\n+ Emília a Štefan Kubičina | **Streda 34. týždňa v Cezročnom období\n(Omšový formulár: Za prenasledovaných kresťanov)** |
| **Štvrtok, 27. november** | **7:30**\n+ Emília Boková | **Štvrtok 34. týždňa v Cezročnom období** |
| **Piatok, 28. november** | **17:30**\n+ Zuzana Balcarová | **Piatok 34. týždňa v Cezročnom období** |
| **Sobota, 29. november** | **7:30**\n+ Sidónia Hollá | **Sobota 34. týždňa v Cezročnom období** |
| **Nedeľa, 30. november** | **7:00**\n+ Pavol a Ľudmila Blaho\n\n**9:00**\n+ Emil a Emília Kubiš | **PRVÁ ADVENTNÁ NEDEĽA** |





Dnes sa po svätých omšiach koná krátka pobožnosť, pri ktorej zasvätíme ľudské pokolenie Najsvätejšiemu Srdcu Ježišovmu. Pri verejnom recitovaní modlitby Ježišu, Vykupiteľ náš... môžeme získať úplné odpustky.      
Streda 26. november tohto roku je nazvaná aj Červená streda. Na Slovensku i po celom svete je to deň, kedy si pripomíname nespravodlivosť a utrpenie, ktorému čelia ľudia kvôli svojmu vierovyznaniu. Aj v dnešnej dobe každý deň ľudia trpia i zomierajú kvôli svojej viere. Preto sa mnohé chrámy a monumenty ako prejav spolupatričnosti rozžiaria červenou farbou. Svoju podporu trpiacim môžeme vyjadriť aj prostredníctvom modlitby. Do tejto kampane sa zapojíme aj v našej farnosti. V stredu o 16.45 hod. sa namiesto posvätného ruženca pomodlíme krížovú cestu za prenasledovaných kresťanov a na tieto úmysly budeme myslieť aj pri svätej omši. 
Všetkých birmovancov (teda prvú aj druhú skupinu spolu) pozývam na spoločnú svätú omšu v piatok o 17.30 hod. tu v kostole. Takýchto svätých omší budeme mať viacero a pri nich si budeme prehlbovať naše poznanie viery i kresťanského života. 
Na budúcu nedeľu začíname prežívať adventné obdobie – čas  našej duchovnej prípravy na slávenie Vianoc. V úvode svätých omší budeme požehnávať adventné vence. Môžete si priniesť aj svoje venčeky či sviece na požehnanie a položiť ich pred oltár. 
Na budúcu nedeľu Diecézna charita Žilina organizuje Adventnú zbierku. Prostredníctvom nej môžeme podporiť charitatívne projekty a pomoc tým, ktorí to najviac potrebujú. 
Vyslovujem srdečné poďakovanie skupinke, ktorá nám v uplynulom týždni poupratovala kostol a prispela na jeho potreby. V tomto týždni bude mať upratovanie kostola na starosti skupina č. 19.



