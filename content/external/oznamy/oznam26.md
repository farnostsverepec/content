<!-- title: "Informácie o omšiach - 06. - 13. apríl" -->
<!-- date: "2025-03-06" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 7. marec** | **7:30**\nZa farnosť (30. 03. 2025) | **Pondelok po 5. pôstnej nedeli** |
| **Utorok, 8. marec** | **18:30**\n+ Silvia Gendiarová (401) | **Utorok po 5. pôstnej nedeli** |
| **Streda, 9. marec** | **7:30**\n+ Jozefína Kyjacová (402) | **Streda po 5. pôstnej nedeli** |
| **Štvrtok, 10. marec** | **-** | **Štvrtok po 5. pôstnej nedeli** |
| **Piatok, 11. marec** | **18:30**\nZa zdravie, Božiu ochranu a pomoc pre Lenku a synov | **Piatok po 5. pôstnej nedeli** |
| **Sobota, 12. marec** | **7:30**\nInt. ord. (7.) | **Sobota po 5. pôstnej nedeli** |
| **Nedeľa, 13. marec** | **7:00**\n+ Helena Šulyová\n\n**9:00**\n+ Štefan, Štefánia, Miroslav | **PALMOVÁ (KVETNÁ) NEDEĽA čiže\nNEDEĽA UTRPENIA PÁNA** |


Po svätých omšiach sa dnes koná zbierka na pomoc prenasledovaným kresťanom a utečencom. Svojimi milodarmi prinesieme nádej a pomoc prenasledovaným kresťanom v Sýrii, Libanone a v Iraku. Už vopred vám vyslovujem úprimné Pán Boh zaplať za vaše milodary.  
Dnes popoludní o 14.00 hod. vás všetkých pozývame na pobožnosť krížovej cesty. Po jej ukončení sa pomodlíme aj Korunku Božieho milosrdenstva. Okrem dneška bude pobožnosť krížovej cesty aj v piatok o 17.45 hod.

Všetky deti chceme srdečne pozvať na eRko stretnutie, ktoré sa uskutoční v piatok 11. apríla o 17.00 hod. na fare. 
Keďže čas rýchlo beží a pomaličky sa približuje slávnosť prvého svätého prijímania, chcel by som pozvať rodičov prvoprijímajúcich detí na stretnutie, ktoré sa uskutoční v piatok 11. apríla po večernej svätej omši v kostole. Účasť aspoň jedného z rodičov je potrebná. Prosím, aby na toto stretnutie prišli aj rodičia detí, ktoré nechodia do školy tu vo Sverepci, ale chcú, aby ich dieťa pristúpilo ku svätému prijímaniu v našej farnosti. 
Chcem poprosiť, aby ste mi do konca týždňa nahlásili starých a chorých, ktorí by k sviatkom chceli prijať sviatosti. Tých, ku ktorým chodievam na prvé piatky, nemusíte. Nebojme sa ponúknuť im túto službu a povzbudiť ich k tomu. 
Budúca nedeľa je Kvetná nedeľa. V úvode svätých omší požehnáme ratolesti (bahniatka). Môžeme si priniesť bahniatka alebo iné ratolesti na požehnanie. 
Na budúcu nedeľu bude v našej farnosti spoločná svätá spoveď pred Veľkou nocou. Spovedať budú viacerí kňazi, a to od 13.00 hod. do 14.30 hod. Využime túto  možnosť ako sa duchovne pripraviť na veľkonočné sviatky. Nechajme Božie milosrdenstvo zvíťaziť aj v našej duši. Pozvime a povzbuďme k svätej spovedi všetkých členov našich rodín, ale nenúťme ich, lebo nasilu by to nemalo zmysel. A prosím, neodkladajme svätú spoveď na nejakú poslednú chvíľu, v ďalšom týždni už tých možností veľa nebude. Rozpis spoločných svätých spovedí v okolitých farnostiach nájdete vonku na nástenke. 
Na budúcu nedeľu si budete môcť zakúpiť voskové odliatky Kristovej trpiacej tváre. Boli ručne vyrobené z kostolných sviec, ktoré sa už nedali použiť pri bohoslužbách. Sú vhodné ako darček, ale aj ako pripomienka Ježišovho utrpenia, ktoré podstúpil z lásky k nám, aby sme raz mohli uzrieť jeho tvár. Dobrovoľný príspevok bude použitý pre potreby našej farnosti. 
Taktiež na budúcu nedeľu sa z rozhodnutia diecézneho biskupa Mons. Tomáša Galisa uskutoční na hore Butkov nad Ladcami ustanovenie prírodného areálu za diecéznu svätyňu Božieho milosrdenstva. Slávnostné ustanovenie vykoná otec biskup po krížovej ceste, ktorá začne na Butkove pri Detvianskom kríži o 14.00 hod. Bližšie informácie i program celej slávnosti nájdete na nástenke. 
Chcem vysloviť srdečné poďakovanie skupinke, ktorá nám v uplynulom týždni  upratala kostol. V nasledujúcom týždni by sme o upratovanie kostola poprosili skupinu č. 14. 
