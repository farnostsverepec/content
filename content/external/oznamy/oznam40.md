<!-- title: "Informácie o omšiach - 13. - 20. júl" -->
<!-- date: "2025-07-13" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 14. júl** | **-** | **Pondelok 15. týždňa v Cezročnom období** |
| **Utorok, 15. júl** | **18:30**\n+ František Drozd | **Sv. Bonaventúru, biskupa a učiteľa Cirkvi,\nspomienka** |
| **Streda, 16. júl** | **18:30**\n+ Janka | **Preblahoslavenej Panny Márie Karmelskej,\nľubovoľná spomienka** |
| **Štvrtok, 17. júl** | **7:30**\nZa farnosť (27. 04. 2025) | **Sv. Andreja Svorada a Beňadika, pustovníkov,\nspomienka** |
| **Piatok, 18. júl** | **18:30**\n+ Jana Kútna | **Piatok 15. týždňa v Cezročnom období** |
| **Sobota, 19. júl** | **7:30**\nInt. ord. (12.) | **Sobota 15. týždňa v Cezročnom období** |
| **Nedeľa, 20. júl** | **7:00**\n+ Anna a Jozef Košút\n\n**9:00**\n+ Anna Ďurčeková | **ŠESTNÁSTA NEDEĽA V CEZROČNOM OBDOBÍ** |


V piatok po večernej svätej omši vás pozývame prežiť hodinu v adorácii pred Ježišom v Eucharistii. Príďme si vyprosiť novú silu a požehnanie do našich životov. 
Veľmi vás povzbudzujem k účasti na fatimskej sobote v Rajeckej Lesnej, kam by sme chceli ísť vlastným autobusom. Uskutoční sa v sobotu 2. augusta. Táto púť nie je nič náročné, preto je vhodná i pre starších, ale aj pre rodiny s malými deťmi. Prihláste sa, prosím, čím skôr. Najlepšie do konca tohto týždňa. 

Chceme vás tiež srdečne pozvať na púť ku Karmelskej Panne Márii do Domaniže, ktorá sa uskutoční na budúci víkend v dňoch 19. - 20. júla. Po svätých omšiach v sobotu o 18.00 hod. a v nedeľu o 10.30 hod. bude možné vstúpiť do škapuliarskeho bratstva a prijať škapuliar. V sobotu pri svätej omši, ktorá bude o 22.00 hod., novokňaz udelí novokňazské požehnanie. Hlavnú nedeľnú svätú omšu bude sláviť Mons. Marek Hriadel, kňaz Žilinskej diecézy.
Tí, ktorí si chcete zaspomínať na časy fungovania speváckeho zboru Ratolesť, pri východoch z kostola sú zadarmo k dispozícii CD s nahrávkami piesní. Môžete si ich vziať zadarmo ako milú spomienku alebo pekný darček.  
Vyslovujem srdečné poďakovanie skupinke, ktorá nám v uplynulom týždni poupratovala kostol a prispela na jeho potreby. V tomto týždni bude mať upratovanie kostola na starosti skupina č. 27.
Chcem tiež poďakovať aj viacerým dobrodincom, ktorí za uplynulé tri mesiace na kostol a potreby farnosti venovali osobitné milodary v celkovej sume 2 990 EUR. Sú v tom zarátané aj milodary, ktoré posielate na bankový účet našej farnosti. Srdečné poďakovanie patrí aj ružencovému spoločenstvu za pravidelnú podporu, rodičom prvoprijímajúcich detí i vám všetkým, ktorí venujete milodary do zbierok a zvončekov. Nech Pán odmení a vynahradí každý váš dar.