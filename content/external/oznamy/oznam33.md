<!-- title: "Informácie o omšiach - 25. - 1. jún" -->
<!-- date: "2025-05-25" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 26. máj** | **18:30**\nNa úmysel | **Výročie posviacky farského kostola (2002),\nslávnosť** |
| **Utorok, 27. máj** | **-** | **Utorok po 6. veľkonočnej nedeli** |
| **Streda, 28. máj** | **18:30**\n+ Štefan | **Streda po 6. veľkonočnej nedeli\n(Večerná sv. omša je z nasledujúcej slávnosti.)** |
| **Štvrtok, 29. máj** | **7:30**\nZa farnosť (29. 05. 2025)\n\n**18:30**\nPoďakovanie za spoločný život | **NANEBOVSTÚPENIE PÁNA,\nSLÁVNOSŤ** |
| **Piatok, 30. máj** | **18:30**\n+ Jozef, Štefánia, Jaroslav, Mária,\n Ondrej, Mária, Milan, Terézia, Ján | **Piatok po 6. veľkonočnej nedeli** |
| **Sobota, 31. máj** | **7:00**\nInt. ord. (10.) | **Sobota po 6. veľkonočnej nedeli** |
| **Nedeľa, 1. jún** | **7:00**\n+ Jozef a Jozefína\n\n**10:00**\nZa farnosť (01. 06. 2025), osobitne\nza prvoprijímajúcich | **SIEDMA VEĽKONOČNÁ NEDEĽA** |


Dnes sa po svätých omšiach koná zbierka na podporu katolíckych masmédií. Za vaše milodary vám vyslovujem úprimné Pán Boh zaplať. 
Popoludní o 14.00 hod. pozývame všetky rodiny s deťmi na zábavno-športové  popoludnie (Deň rodiny). Uskutoční sa v areáli kostola a fary. Pozývame vás ku spoločnej hre, zábave, kávičke či koláčiku, k opekačke a rozhovorom, ktoré prehlbujú naše vzájomné vzťahy ako farskej rodiny.
V pondelok si pripomenieme 23. výročie konsekrácie (posvätenia) nášho farského kostola. Svätá omša pri tejto príležitosti bude o 18.30 hod. Príďme vyjadriť Pánovi poďakovanie za dar tohto chrámu i za tých, vďaka ktorým tento chrám máme.
V utorok svätá omša nebude. Úmysel, na ktorý mala byť slávená, odslúžim v pondelok večer. 
V tomto týždni v pondelok, v utorok a v stredu prežívame tzv. Prosebné dni. Ich obsahom sú modlitby a prosby za úrodu. Pamätajme aj na tieto úmysly vo svojich modlitbách. Na tieto úmysly budeme prosiť aj pri svätej omši v pondelok. 
Vo štvrtok budeme prežívať slávnosť Nanebovstúpenia Pána. Je to cirkevne prikázaný sviatok. Sväté omše budú ráno o 7.30 hod. a večer o 18.30 hod. Svätá omša s platnosťou na tento sviatok bude aj v stredu večer.
Blíži sa nám Slávnosť prvého svätého prijímania. Treba ju aj pripraviť, preto nácviky pre prvoprijímajúce deti budú v stredu a vo štvrtok o 16.30 hod. Je potrebné, aby sa nácvikov zúčastnilo každé prvoprijímajúce dieťa. 
Pred svätým prijímaním deti pristúpia aj ku svätej spovedi, a to v sobotu o 08.00 hod. Ku svätej spovedi povzbudzujem aj rodičov, krstných rodičov, starých rodičov a ostatnú rodinu detí. Môžete využiť aj príležitosť v týždni alebo tiež v sobotu, kedy budú spovedať viacerí kňazi.
Slávnosť prvého svätého prijímania našich detí sa uskutoční na budúcu nedeľu pri svätej omši, ktorá bude výnimočne až o 10.00 hod. Prosil by som, keby ste lavice nechali voľné pre rodičov, krstných rodičov a rodiny detí, prípadne využili rannú svätú omšu o 7.00 hod. alebo sväté omše v okolitých farnostiach. 
Chceme vyjadriť srdečné poďakovanie skupinke, ktorá nám v uplynulom týždni poupratovala kostol a prispela na kvety a potreby kostola. V nasledujúcom týždni poprosíme o upratovanie kostola rodičov prvoprijímajúcich detí. 
  
 


