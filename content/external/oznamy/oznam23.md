<!-- title: "Informácie o omšiach - 16. - 23. marec" -->
<!-- date: "2024-03-16" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 17. marec** | **-** | **Pondelok po 2. pôstnej nedeli** |
| **Utorok, 18. marec** | **17:30**\n+ Jozef Richtárik | **Utorok po 2. pôstnej nedeli** |
| **Streda, 19. marec** | **17:30**\n+ Veronika, Ľudmila, Jozef Dušíkoví | **SV. JOZEFA, ŽENÍCHA PREBLAHOSLAVENEJ PANNY MÁRIE,\n SLÁVNOSŤ** |
| **Štvrtok, 20. marec** | **7:30**\nZa farnosť (09. 03. 2025) | **Štvrtok po 2. pôstnej nedeli** |
| **Piatok, 21. marec** | **17:30**\n+ Alena | **Piatok po 2. pôstnej nedeli** |
| **Sobota, 22. marec** | **7:30**\nInt. ord. (5.) | **Sobota po 2. pôstnej nedeli** |
| **Nedeľa, 23. marec** | **7:00**\nPoďakovanie za dar života\n\n**9:00**\n+ František a Katarína | **TRETIA PÔSTNA NEDEĽA** |


Zbierka na charitu, ktorá sa konala minulú nedeľu, vyniesla 435,50 EUR. Za vaše milodary vám aj v mene Diecéznej charity v Žiline vyslovujem úprimné Pán Boh zaplať. 
Dnes popoludní o 14.00 hod. vás všetkých pozývame na pobožnosť krížovej cesty. Po jej ukončení sa pomodlíme aj Korunku Božieho milosrdenstva. 

V stredu máme Slávnosť sv. Jozefa, ženícha Preblahoslavenej Panny Márie. Svätá omša bude o 17.30 hod. Po jej skončení bude krátka pobožnosť pri soche sv. Jozefa pred kostolom. Príďme prosiť tohto veľkého svätca o pomoc a  orodovanie pre naše rodiny i pre hodinu našej smrti, keďže svätý Jozef je aj patrónom dobrej smrti.
Je správne zapájať do prežívania pôstneho obdobia aj naše deti. Preto všetky deti, osobitne prvoprijímajúce, pozývame v piatok o 16.30 hod. do kostola. O 16.45 hod. sa spolu pomodlíme detskú krížovú cestu a potom bude nasledovať detská svätá omša. 
V rámci katechéz pre rodinu v jubilejnom roku vám ponúkame katechézu na marec. Jej téma je: Láska zakrýva množstvo hriechov. Dozviete sa v nej, čo to znamená „zakrývať hriechy“ milosrdenstvom a nájdete v nej aj praktické rady ako toto aplikovať v manželskom či rodinnom živote. Katechézy si môžete vziať na stojane s novinami a časopismi. 
Iste viete, že v našej diecéze, v Belušských Slatinách, funguje Centrum prijatia pre rodiny – Rodinkovo. Ponúka mnohé podnetné kurzy a aktivity zamerané na prehĺbenie manželského a rodinného života. Mnoho z nich je otvorených aj pre nás. Na nástenke si môžete pozrieť celoročný kalendár týchto podujatí. A vrele odporúčam účasť na nich. Viaceré je možné absolvovať aj s deťmi, o ktoré sa postarajú animátori. 
V nasledujúcom týždni by sme o upratovanie kostola poprosili skupinu č. 11. Skupinke, ktorá nám kostol poupratovala v uplynulom týždni, zo srdca ďakujeme za službu i za milodary.
