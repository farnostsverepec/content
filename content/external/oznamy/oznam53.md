<!-- title: "Informácie o omšiach - 12. - 19. október" -->
<!-- date: "2025-10-12" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 13. október** | **-** | **Pondelok 28. týždňa v Cezročnom období** |
| **Utorok, 14. október** | **18:30**\n+ Mária a Ján | **Utorok 28. týždňa v Cezročnom období** |
| **Streda, 15. október** | **18:30**\n+ Janka | **Sv. Terézie od Ježiša (z Avily), panny a\nučiteľky Cirkvi, spomienka** |
| **Štvrtok, 16. október** | **7:30**\nInt. ord. (17.) | **Sv. Margity Márie Alacoque, panny,\nľubovoľná spomienka** |
| **Piatok, 17. október** | **18:30**\n+ Ladislav Štefina | **Sv. Ignáca Antiochijského, biskupa a\nmučeníka, spomienka** |
| **Sobota, 18. október** | **15:00**\nZa novomanželov | **Sv. Lukáša, evanjelistu, sviatok** |
| **Nedeľa, 19. október** | **7:00**\n+ Pavol a Anna Jurčík\n\n**9:00**\n+ Miroslav Lazový | **DVADSIATA DEVIATA NEDEĽA V CEZROČNOM OBDOBÍ** |





V piatok po večernej svätej omši vás pozývame prežiť hodinu v adorácii pred Ježišom v Eucharistii. Nájdime si pre neho čas a vyprosujme jeho požehnanie do našich životov. 
Budúcu nedeľu budeme sláviť ako Misijnú nedeľu. Po svätých omšiach bude zbierka na misie. Tento rok bude zbierka venovaná farnostiam a diecézam v africkej krajine Togo. Kto by sa chcel dozvedieť viac o misiách a misionároch, pri východoch z kostola je zdarma k dispozícii časopis Svetové misie. 
Oznamujeme, že sviatosť manželstva v našej farnosti chcú prijať: Samuel Jakubek, pochádzajúci z našej farnosti a Gabriela Krajná, pochádzajúca z farnosti Visolaje. Kto by vedel o nejakej cirkevnoprávnej prekážke, nech to oznámi na farskom úrade. Modlime sa za snúbencov, aby vytvorili harmonickú a príkladnú kresťanskú rodinu. 
Našim birmovancom dávam už teraz do pozornosti, že prvé spoločné stretnutie plánujeme o dva týždne, v sobotu 25. októbra dopoludnia. Bližšie informácie oznámim na budúcu nedeľu. 
Všetkých mladých srdečne pozývame na evanjelizačné turné Godzone Tour 2025 s názvom: Vitaj v slobode! Najbližšie ku nám sa uskutoční v stredu 22. októbra v Žiline v Niké Aréne so začiatkom o 18.00 hod. Počas programu vystúpia viacerí umelci i známe kresťanské zoskupenia. Vstup na podujatie je zadarmo.  
Vyslovujem srdečné poďakovanie skupinke, ktorá nám v uplynulom týždni poupratovala kostol a prispela na jeho potreby. V tomto týždni bude mať upratovanie kostola na starosti skupina č. 13.



