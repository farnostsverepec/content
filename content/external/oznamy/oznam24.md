<!-- title: "Informácie o omšiach - 23. - 30. marec" -->
<!-- date: "2024-03-23" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 24. marec** | **-** | **Pondelok po 3. pôstnej nedeli** |
| **Utorok, 25. marec** | **17:30**\nPoďakovanie za 60 rokov života s\nprosbou za zdravie a Božie\npožehnanie do ďalších rokov | **ZVESTOVANIE PÁNA, SLÁVNOSŤ** |
| **Streda, 26. marec** | **17:30**\n+ Pavol Janík | **Streda po 3. pôstnej nedeli** |
| **Štvrtok, 27. marec** | **7:30**\nZa farnosť (16. 03. 2025) | **Štvrtok po 3. pôstnej nedeli** |
| **Piatok, 28. marec** | **17:30**\nZa zdravie a Božiu pomoc | **Piatok po 3. pôstnej nedeli** |
| **Sobota, 29. marec** | **9:00**\nZa zdravie a Božiu pomoc pri operácii | **Sobota po 3. pôstnej nedeli** |
| **Nedeľa, 30. marec** | **7:00**\n+ Mária, Marta, František\n\n**9:00**\n+ Anna Ďurčeková | **ŠTVRTÁ PÔSTNA NEDEĽA** |


Dnes popoludní o 14.00 hod. vás všetkých pozývame na pobožnosť krížovej cesty. Po jej ukončení sa pomodlíme aj Korunku Božieho milosrdenstva. Je to pre všetkých nás, nielen pre starších, možnosť ako hlbšie pochopiť tajomstvo Ježišovho utrpenia. Teda, pozývame aj mladých, rodiny i deti. Za všetkých nás Ježiš priniesol obetu svojho života. Nuž, dajme mu najavo, že na to nezabúdame. Okrem dneška bude pobožnosť krížovej cesty aj v piatok o 16.45 hod.
V utorok máme slávnosť Zvestovania Pána. Slávi sa tiež aj ako Deň počatého dieťaťa. Modlime sa za to, aby každý ľudský život bol chránený a rešpektovaný už od okamihu počatia. Pri tejto príležitosti ponúkam a pripomínam mamičkám, ktoré očakávajú dieťatko, možnosť prijať osobitné požehnanie matky pred pôrodom. Nech Božie požehnanie sprevádza matku i dieťatko už pred narodením.  
V rámci jubilejného roka bude v utorok, v deň slávnosti Zvestovania Pána, o 18.00 hod. v Katedrále Najsvätejšej Trojice v Žiline slávená svätá omša ako jubileum zástancov ochrany počatého života. Pred svätou omšou o 17.20 hod. bude krížová cesta a po svätej omši predstavenie modlitbovej iniciatívy 9 mesiacov za život a aktivít Fóra života. Na slávenie tohto jubilea nás srdečne pozývajú. 
Všetky deti srdečne pozývame na eRko stretnutie, ktoré sa uskutoční v piatok 28. marca o 16.00 hod. na fare. Tešia sa na vás vaši animátori. 
Už niekoľko rokov prebieha v pôstnom období z podnetu Svätého Otca Františka iniciatíva 24 hodín pre Pána. Je to príležitosť, aby sme si našli čas byť s Pánom a v srdci vstúpili do hlbokého a úprimného pokánia. Tento rok bude prebiehať v piatok 28. marca a v sobotu 29. marca. Aspoň čiastočne sa do tejto iniciatívy zapojíme aj my. Piatkový program teda bude nasledovný: Od 15.30 hod. do 16.45 hod. bude možnosť pristúpiť ku svätej spovedi. O 16.45 hod. bude pobožnosť krížovej cesty, o 17.30 hod. svätá omša a po svätej omši bude možnosť zotrvať v adorácii. 
V sobotu o 8.00 hod. vystavím Najsvätejšiu Sviatosť Oltárnu k adorácii. Až do svätej omše, ktorá bude až o 9.00 hod., bude taktiež možnosť svätej spovede či duchovného rozhovoru. Nakoľko ďalší týždeň potom budeme mať prvý piatok, môžete svätú spoveď absolvovať ako „prvopiatkovú“, teda už vám bude platiť k prvému piatku. Nájdime si čas pre Pána, aby sme mohli rásť vo vzťahu s ním. 
Počas budúceho víkendu sa v noci zo soboty na nedeľu mení čas. Hodinky si posunieme o jednu hodinu dopredu. 
Chcem vysloviť srdečné poďakovanie skupinke, ktorá nám upratala kostol v uplynulom týždni. V nasledujúcom týždni by sme o upratovanie kostola poprosili skupinu č. 12.
