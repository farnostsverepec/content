<!-- title: "Informácie o omšiach - 15. - 22. december" -->
<!-- date: "2024-12-15" -->

<!-- table-setup wrapStyle=row; wrapOn=max-width:767px; wrapHideHeader=true -->
| Deň | Čas svätej omše | Liturgické slávenie |
| :---: | :---: | :---: |
| **Pondelok, 16. december** | **7:30**\nZa zdravie a Božie požehnanie pre brata | **Pondelok po 3. adventnej nedeli** |
| **Utorok, 17. december** | **17:30**\nZa Božiu pomoc pri operácii | **Utorok po 3. adventnej nedeli** |
| **Streda, 18. december** | **7:30**\n+ Ján Tomko | **Streda po 3. adventnej nedeli** |
| **Štvrtok, 19. december** | **-** | **Štvrtok po 3. adventnej nedeli** |
| **Piatok, 20. december** | **17:30**\n+ Ivan, Alojz, Anna | **Piatok po 3. adventnej nedeli** |
| **Sobota, 21. december** | **6:00**\nZa farnosť | **Sobota po 3. adventnej nedeli** |
| **Nedeľa, 22. december** | **7:00**\n+ Ľudmila a Miroslav\n\n**9:00**\n+ Ján | **ŠTVRTÁ ADVENTNÁ NEDEĽA** |


V piatok po večernej svätej omši vás pozývame prežiť jednu hodinu pred Eucharistickým Ježišom v adorácii. Nájdime si čas pre neho, aby sme mu mohli odovzdávať všetko, čo v živote prežívame a vyprosovať si  jeho požehnanie.

V sobotu ráno o 6.00 hod. bude ešte rorátna svätá omša slávená pri svetle sviec. Všetci ste srdečne pozvaní. Po skončení rorátnej svätej omše vás pozývame na malé agapé (bratské posedenie). Kto by chcel, môže priniesť aj nejaké koláčiky alebo iné občerstvenie. Chcem vyjadriť poďakovanie tým, ktorí ste sa zúčastnili rorát včera a podelili sa aj s občerstvením.

Na budúcu nedeľu bude v našej farnosti spoločná predvianočná svätá spoveď. Spovedať prídu viacerí kňazi, a to od 13.00 hod. do 14.30 hod. Využime túto možnosť ako sa duchovne pripraviť na Vianoce. Nech svetlo Ježišovej milosti môže zažiariť v našom čistom srdci. Pozvime a povzbuďme k svätej spovedi všetkých členov našich rodín. Rozpis spoločných svätých spovedí v okolitých farnostiach nájdete vonku na nástenke.

Na budúcu nedeľu si budete môcť zakúpiť vianočné sviece s motívom Betlehema, ktoré sú vhodné na vianočný stôl alebo ako pekný darček. Cena jednej sviece je 5 EUR.

Aj počas tohtoročného vianočného obdobia by sme boli radi, keby naše príbytky navštívili koledníci Dobrej noviny. Preto chcem poprosiť všetky deti, ktoré by sa chceli zapojiť do koledovania, aby sa prihlásili v sakristii. Koledovať sa bude s najväčšou pravedepodobnosťou po Novom roku. Presný dátum ešte upresníme.
 
V tomto týždni budú mať upratovanie kostola na starosti skupiny č. 23 a 24. Skupinke, ktorá nám kostol upratala v uplynulom týždni vyslovujem úprimné Pán Boh zaplať za službu i za milodary.
